༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG5818
n/a
ImageGroup:
ISBN:
11KG5841
9624506582 (invalid isbn)
LCCN:
Title:
མཁར་རྡོ་རྗེ་འཆང་གི་རྣམ་ཐར་ངེས་དོན་བསྟན་པའི་མཛེས་རྒྱན་
mkhar rdo rje 'chang gi rnam thar nges don bstan pa'i mdzes rgyan
ཀུན་དགའ་ཆོས་འཕེལ་
Author:
Descriptor:
Original Publication:
Place:
kun dga' chos 'phel
Ilprinted from computerized input
n/an/a
[shang kang]
shang kang gyi ling dpe skrun khang
[2006]
1
1
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 08/2010



ང༠༠།བཅཁརརྡོ་རྗེ་འཆང་གི་རྣམ་ཐར་དེ་དོན་
བཤད་པ་༣༠་ཛེ་ཏན།
ཀུན་དགའ་ཆོས་འཕེལ་གྱིས་བརྩམས།
4863
T
\



༄༅།། རྩོམ པ པོ འི ལོ རྒྱུས་མདོར ཐསྡུས།
མཁན་ཆོས་འཕེལ་ལགས་ནི་སྤྱི་ལོ་༡༩༥༧ ལོར་མདོ་སྨད་རྔ་ཡུལ་ཞིང་
གི་གྲོང་མང་ཟ་ཚང་ཞེས་པའི་ཁྱིམ་གཞིར་སྐུ་འཁྲུངས་ཤིང་། ཆུང་
དུས་ནས་ཁྱིམ་པའི་རྟགས་སྤངས་བའི་བརྡར་ཆོས་ཁྲིམས་དར་གྱི་
མདུད་པ་མགུལ་བའི་རྒྱན་དུ་འཆང་སྟེ རྒན་ངེས་དོན་རྒྱ་མཚོདང་
ངེས་དོན་ཉི་མ་སོགས་ལས་ཡི་གེ་འབྲི་ཀློག་བསླབ། དེའི་རྗེས་རྡོ་རྗེ་
འཆང་ཀུན་དགའ་རྒྱ་མཚོའི་དྲུང་ནས་རབ་ཏུ་བྱུང་སྟེ་ཐུན་མོང་སྔོན་
འགྲོའི་ཆོས་སྐོར་སོགས་ཀྱི་ཁྲིད་གསན། དགུང་གྲངས་ཉི་ཤུའི་སྟེང་
མཁས་དབང་ཆེན་པོ་མཁར་ཤེས་རབ་ཆོས་འཕེལ་གྱི་མདུན་སར་ལམ་
རིམ་བདུད་རྩིའི་ཉིང་ཁུ་དང་རིག་གནས་ཀྱི་སྐོར་བསླབས་པ་མ་ཟད་སྔ་
རྗེས་སུ་དུས་འཁོར་དབང་ཆེན་ལན་གཉིས་དང་མགོན་བཀའ་བཅུ་
གསུམ་ལས་ཅི་རིགས་བཀའ་དྲིན་དུ་ཐོབ་སྟེ་ཐུགས་ཟིན་གྱི་སློབ་མར་
གྱུར། དགུང་གྲངས་ཉེར་གཉིས་ཐོག་རྡོ་རྗེ་སློབ་དཔོན་ཆེན་པོ་ཀུན་
དགའ་ཐུགས་རྗེ་དཔལ་བཟང་བོའི་དྲུང་དུ་ཐུན་མིན་གྱི་སྔོན་འགྲོ་
དབེན་པ་གསུམ་དང་སྦྱོར་དྲུག་ལས་སོར་སྡུད་སོགས་གདམས་པ་མང་
པོར་ཉམས་བཞེས་གནང་པ་དང་བསྙེན་རྫོགས་ཀྱང་བསྒྲུབས།
དགུང་གྲངས་ཉེར་གསུམ་གྱི་སྐབས་སུ་མཁས་དབང་དམུ་དགེ་བསམ་
གཏན་རྒྱ་མཚོའི་སྐུ་མདུན་ནས་སུམ་རྟགས་སྙན་ངག་དང་བློ་གསལ་
རིགས་སྒོ་སོགས་ལ་ཟབ་སྦྱོང་གནང༌། གཞན་ཡང་བཤེས་གཉེན་ཆེན་
པོ་བློ་བཟང་འཕྲིན་ལས་དང་མཁན་སྣང་བ་དཔལ་དང་དབང་བརྩོན་
ཡབ་སྲས་དེ་དག་ལས་ཚད་མ་དང་ཕར་ཕྱིན་དབུ་མ་སོགས་གཞུང་ཆེན་
མང་པོར་སྦྱངས་པ་གཤིས་ཕྱིན་པ་མཛད། དགུང་གྲངས་བཞི་བཅུའི་
ཐོག་དགོན་འདིའི་འཚོགས་འདུ་ལྷན་རྒྱས་ཀྱིས་དགོན་འདིའི་དཔེ་ཁྲིད་
ཀྱི་ཁུར་ཆེན་ཕྲག་ཏུ་བཞེས་དགོས་ཞེས་བཀའ་ལུང་གསེར་གྱི་མེ་ཏོག་
ལྡོག་མེད་དུ་བབས་པ་བཞིན་དཔྱོད་ལྡན་གྲངས་མང་ལ་ལོ་དགུའི་རིང་
དཔེ་ཁྲིད་རྒྱུན་ཆགས་སུ་བྱེད་ཞོར་དུ། ཁ་བའི་ཤེས་རིག་གོང་འཕེལ་
དང་གཞན་གྱི་འདོད་པ་སྐོང་སླད་དུ་བརྩམས་ཆོས་ “བླ་མའི་རྣལ་
འབྱོར་གྱི་འབྲུ་འགྲེལ་བྱིན་རླབས་གཏེར་མཛོད་) དང་། （བླ་མ་
རིན་པོ་ཆེའི་སྐུ་གདུང་གི་དཀར་ཆག་རང་བསྲེལ་རྣམ་བཞིའི་གཏེར་གྱི་
ཁ་བྱང་》 དང་། ༼མཁན་སློབ་ཆོས་གསུམ་གྱི་སྐུ་གདུང་གི་དཀར་
ཆག་སྐྱེ་དགུའི་མཆོད་སྡོང་》 དང་། 《སྙན་ངག་གི་རྣམ་བཤད་སྒྲ་
དབྱངས་ལྷ་མོ་དགྱེས་པའི་རོལ་མོ་སོགས་པེ་ཅིན་མི་རིགས་དཔེ་སྐྲུན་
ཁང་སོགས་དཔེ་སྐྲུན་ཁང་དུ་མ་ནས་པར་དུ་བསྐྲུན་པར་ཀློག་པ་པོ་
མང་པོས་དགའ་བསུ་ཐོབ་ལ། ད་དུང་གཞན་གྱིས་བསྐུལ་བ་ལ་
བརྟེན་སྙན་གཞུང་ཡང་གསལ་སྣང་མཛོད་ཀྱི་འབྲེལ་བ་ལས་དང་པོ་
བའི་སྒྲོན་མེ་ཞེས་པ་རྩོམ་བཞིན་པ་སོགས་མདོར་ན་འཆད་རྩོད་རྩོམ་
གསམ་གི་ལས་ལ་གཞོལ་བཞིན་བཞགས ་



་ཅ།བདམར་རྡོ་རྗེའཆཉིར་བ་དེ་དན་
བནང་པའི༠་ཇེ་ངན།
ཀུན་དགའ་ཆོས་འཕེལ་གྱིས་བརྩམས།
ཤང་ཀང་གྱི་ལིང་དཔེ་སྐྲུན་ཁང་།



ཁལ་ཁ་རྗེ་བཙུན་དམ་པ་
H.H. Khalkha Jetsun Dhampa
༄༅། །ངེས་དོན་སྒྲུབ་རྒྱུད་བསྟན་པའི་སྙིང་པོ་དཔལ་ལྡན་རྒྱལ་བ་ཇོ་
ནང་པ་ཆེན་པོའི་རིང་ལུགས་བཤད་དང་སྒྲུབ་པས་འཛིན་པའི་བསྟི་
གནས་རྔ་བ་སྦེ་དགོན་ཐུབ་བསྟན་ཕྱོགས་ལས་རྣམ་རྒྱལ་གླིང་གི་དགོན་
བདག་རྣམ་གཉིས་ལས་མཁར་སྤྲུལ་སྐུ་ཤེས་རབ་ཆོས་འཕེལ་ཞེས་ངེས་
དོན་གྱི་བདག་ཉིད་ཆེན་པོ་གང་ཉིད་ཀྱིས། སྐུ་ཚེ་གང་པོའི་རིང་།
༧རྒྱལ་བའི་བསྟན་པ་རིན་པོ་ཆེ་སྤྱི་དང་། ཁྱད་པར་ངེས་དོན་སྒྲུབ་རྒྱུད་
བསྟན་པའི་སྙིང་པོའི་བཀའ་སྲོལ་དྲི་མ་མེད་པར། ཐོས་བསམ་སྒོམ་
གསུམ་དང་། འཆད་རྩོད་རྩོམ་གསུམ་གྱི་སྒོ་ནས་འཛིན་སྐྱོང་སྤེལ་བར་
མཛད་པའི་ཚུལ་རྣམས། སྐལ་ལྡན་དད་པའི་ས་བོན་དུ། མཛད་རྣམ་
ཡིག་འཇོག་མཛད་བཞིན་ཡོད་པ་ནི་ཤིན་ཏུ་བསྔགས་འོས་རྗེས་སུ་ཡི་
རངས་བའི་གནས་ལ་བརྟེན། འདི་ནས་བཀྲ་ཤིས་པའི་ཚིག་གི་མེ་ཏོག་
མངོན་པར་གཏོར་བའི་ཤིས་བརྗོད་དང་ཆབས་ཅིག་རྟེན་འབྲེལ་མཇལ་
དར་བཅས་རྗེ་བཙུན་དམ་པའི་སྐྱེས་མིང་པ་འཇམདཔལ་རྣམ་གྲོལ་ཆོས་
ཀྱི་རྒྱལ་མཚན་གྱིས་ ༢༠༠༦ ཟླ་ ༥ ཚེས་ ༩ བཟང་པོར་ཕུལ།
TAK-TAN HOUSE
JOGIWARA ROAD P. O. MCLEOD GANJ-176219 DHARAMSALA, DISTT. KANGRA H.P. INDIA
Phone/Fax:91-1892-221521



༄༅།། ཕུན་ཚོགས་ལེགས་ལམ་ཟབ་མོའི་དེ་ཉིད་ལ། །
ཤེས་རབ་མཆོག་གིས་སྒྲོ་འདོགས་ཆོད་པའི་འཕྲུལ། །
ཉམས་མྱོང་བཟང་བོའི་ཆོས་རབ་འཕེལ་བས་བཤེས། །
འགྲོ་བའི་འདྲེན་པ་མཆོག་ལ་གསོལ་བ་འདེབས། །
ངག་དབང བློ་གྲོས་གྲགས་པས།



སྙིགས་དུས་འདིར ཟབ་གསང བདུད་རྩིས་གདུལ་བྱ་མཐའ་ཡས་པ་སྨིན གྲོལ་ལ་བཀོད་
ཅིང་རྫོགས་ལྡན་གྱི་ལང་ཚོ་བསྐྲུན་པ།



ཏེ་
།
ཆོས་ཉིད་གདོད་མ་སྐྱེ འགག གནས་གསུམ བྲལ།།
སྒྱུ་འཕྲུལ་དྲྭ་བ འཁོར་ལོ་སྡོམ པའི སྐུ།།
གདུ ལ བྱའི ཁམས་སུ་སྤྲུལ་བའི་ཚུལ འཛིན་པ།།
ཤེས རབ་ཆོས འཕེལ ཞབས ལ ག སོལ་བ་འདེབས།།
ངག་དབང་སྐལ་ལྡན་རྒྱ་མཚོས་ལྕགས་སྦྲུལ་ལོའི་ ༧ ༡ ༣.ལ།
ཀོད་



བ
་
ཆེན་མཆོག་ལ་མཎྜལ་གྱི་སྙན་སྒྲོན་ཞུས་སྐབསལ་གྱིས་ང་
འི་རྒྱལ་ཚབ་༧སྐུ་སྐྱེས་བཀྲ་ཤིས་དོན་གོ
བསེ་མཆོག་སྤྲུལ་ཀུན་བཟང་གཞན་ཕན་མཆོག་དང་མཉམ་དུ་བཞུགས་པ།
དཔལ་ཐུབ་བསྟན་ཕྱོགས་ལས་རྣམ་རྒྱལ་གླིང་ངེས་དོན་དགའ་བའི་ཚོའ།



མཉམ་པའི་བྲྀཏྟ་ཡི་གེ་བཅུ་གསུམ་པ་ཤིན་ཏུ་སྐྱེ་འགྲོ་ལ་སྤྱིར་པསྡུརའི་དབྱེ་བ་བརྒྱུད་སྟོང་ཚིགས་
བསྒྱུ་གོ་གཉིས་འབྱུང་བ་ལས་བྱེ་བྲག་བཞི་སྟོང་ཉིས་བརྒྱུ་རེ་གསུམ་པ་སྣང་བའི་མཛོད་
ཅེས་བྱ་བའི་སྡེབ་སྦྱོར་གྱིས་མཛེས་པར་བརྒྱན་པའོ། །
3..
.
/
，
•
༄༅། །
འགྱུར་མེད་བདེ་ཆེན་ཀུན་ད་གའི་དཔལ་སྟེར་ཞིང་།
མa.
*་པ་
.
.
*
S
ཤེས་བྱ་རབ་འབྱམས་སྣང་བའི་གཏེར་ཆེན་པོ།
•
.
༢
Gy
ར
་
ཟབ་རྒྱས་ཚོས་མཛོད་འཕེལ་བའི་གཏེར་གྱུར་པ།།
་
...
...
་
y
*
དཔལ་ལྡན་བླ་མའི་ཞབས་ལ་གསོལ་བ་འདེབས། །
ས་མ་



མཉམ་པའི་བྲྀཏྟ་ཡི་གེ་བཅུ་གཉིས་པ་སྐྱེ་འགྲོ་ལཔསྐྱུརའི་རྣམ་གྲངས་བཞི་སྟོང་གོ་དྲུག་མཆིས་པ་
ལས་འདིར་ཉིས་བརྒྱ་དོན་བདུན་པ་བཟང་བོའི་རབ་ཅེས་བྱ་བའི་པུསྟརས་བརྒྱན་པའོ། །
ཀ
༄༅། །
ཕུན་ཚོགས་ལེགས་ལམ་ཟབ་མོའི་དེ་ཉིད་ལ་།
༤，
5 ཅཔ*
:
མལ་
ཤེས་རབ་མཆོག་གིས་སྒྲོ་འདོགས་ཆོད་པའི་འགྲུལ། །
ག་
#**
*.s
་
，
ར
་
ཉམས་མྱོང་བཟང་བོའི་ཚོགས་རབ་འཕེལ་བས་བཞེས། །
ན་
•
•
ན
ཀ
*
།
སཾ
འགྲོ་བའི་འདྲེན་པ་མཆོག་ལ་གསོལ་བ་འདེབས། །



དཀར་ཆག
སྤྲུལ་གཞི་དང་བཅས་པའི་འཕགས་བོད་ལྗོངས་སུ་སྤྲུལ་བའི་བཀོད་
པ་བསྟན་པའི་འཁྲུངས་རབས་ཅུང་ཟད་བརྗོད་པ།........--(༩)
སྐུ་ཚེ་འདིའི་རྣམ་ཐར་ད་ལྟའི་གདུལ་བྱའི་མཐུན་སྣང་དུ་གྲུབ་པ་
ཅུང་ཟད་བརྗོད་པ།…..................................(༣༨)
• • •
རིགས་ཕུན་སུམ་ཚོགས་པ་ལ་སྐྱེ་བ་བཞེས་ཚུལ། …... ........(༤༠)
བཞེས་ནས་རྟེན་དེ་ལ་ཡོན་ཏན་བརྙེས་ཚུལ། ................. (༥༥）
བརྙེས་ནས་བསྟན་པ་ལ་བྱ་བ་མཛད་ཚུལ།...
..............(༡༧༡)
མཐར་གཟུགས་སྐུའི་བཀོད་པ་ཆོས་དབྱིངས་སུ་བསྡུས་ཚུལ། (༢༧༣



།
，
་བ
ཆང་
* ད་
ཚེ་
ཟླ
་
，
*་
བ༔
..…J
སོར་
༄༅། མཁར་རྡོ་རྗེ་འཆང་ཀུན་དགའ་ཤེས་རབ་ཆོས་
འཕེལ་རྒྱ་མཚོ་དཔལ་བཟང་བོའི་རྣམ་པར་
ཐར་བ་ངེས་དོན་བསྟན་པའི་མཛེས་
རྒྱན་བསམ་འཕེལ་ནོར་བུའི་
དོ་ཤལ་ཞེས་བྱ་བ།
༥༥
=5
.
༥
,
༔ བ
༨.
*
*
པ
་་་།
་
ཀ༤
་



༄༅། །
བདུད་བཞིའི་གཡུལ་ལས་རྒྱལ་བའི་བ་དན་བསྒྲེངས།།
བྱང་ཆུབ་སྙིང་བོའི་ཁྲི་ལ་མངའ་གསོལ་བར།།
ཆོས་འཁོར་གསུམ་གྱི་རྔ་ཆེན་ས་གསུམ་དུ།།
བརྡུངས་མཁས་རྣམ་འདྲེན་བཞི་བ་གཙུག་ཏུ་རྒྱལ། །
ཤེས་རབ་རྣམ་བཞིའི་ལང་ཚོའི་རྩེ་དགའ་ཡིས། །
ཕྱོགས་བཅུའི་བདེ་གཤེགས་སྲས་སུ་བསྐྲུན་མཁས་པའི། །
འཇམ་པའི་དབྱངས་ཁྱོད་རྒྱལ་ཀུན་ཡབ་གྱུར་ཞེས། །
སྟོང་གསུམ་ཁྱབ་ཕྱིར་བདག་ཀྱང་ཁྱེད་ལ་གུས། །
ཐུབ་པའི་ལེགས་གསུངས་བཀའ་ཡི་འོད་སྟོང་དཔལ། །
གདུལ་བྱ་པདྨོའི་ཚོགས་ལ་སྤྲོ་མཁས་པའི། །
གཏད་རབས་བདུན་གྱི་ཉིན་བྱེད་འཕྲེང་བ་ཡིས། །
ཡིད་སྲུབས་འབྱུང་བྱ་ཕམ་པའི་གྲགས་པ་མཐོ། །



-
-
-
-
-
---
-
ཉིན་མཚན་མགོན་པོ་ཟུང་གིས་མ་འཕྲོག་པའི། །
བྷོ་ཊའི་ལྗོངས་ཀྱི་རྨོངས་མུན་དབྱིངས་བསྐྲད་པའི། །
ལོ་པཎ་འཕྲིན་ལས་འོད་ཀྱི་ཆོ་གའི་འཛུམ།
བསམ་ཚེ་ལག་པའི་པདྨོ་སྤྱི་བོར་ཟུམ། །
ཐུབ་དབང་ཀླུ་ཐོགས་ཡོངས་ཀྱི་བདུད་རྩིའི་འཕྲིན།
ཁྱེད་ཐུགས་རྫོགས་པར་བསྐྱིལ་བའི་རྩེ་དགའ་ཡིས། །
ངེས་དོན་རྒྱ་མཚོ་འཕྱུར་བའི་རྦ་རླབས་ཅན།།
ཚད་མའི་སྟོན་པ་དོལ་པོ་བ་ལ་འདུད། །
བླ་མེད་རྒྱུད་ཀྱི་དཀའ་གནད་ཀུན་དའི་ཚལ། །
མཁས་རློམས་ཉི་མའི་འོད་ཀྱིས་གྲོལ་མིན་ཞིང་། །
ཁྱེད་གསུངས་ཟླ་བ་སྟོང་གི་འཛུམ་རླབས་ཀྱིས། །
འབྱེད་མཁས་ཧེ་རུ་ཀཿདཔལ་སྒྲོལ་མགོན་རྒྱལ། །
-3-



--------------
--
-
--
----
-
ཡེ་ཤེས་ཆས་ཀྱང་རབ་འབྱམས་གཞུང་ཀུན་གཟིགས། །
སྙིགས་དུས་གསང་ཆེན་ཆོས་ཀྱི་སྒྲོན་མེ་བསྐྲུན།།
ཐུབ་བསྟན་ལང་ཚོ་འཕེལ་བའི་དཔལ་ཡོན་ཅན།།
མཁས་གྲུབ་བྱེ་བའི་གཙུག་རྒྱན་རྗེས་སུ་དྲན།
གང་ཐུགས་བདེ་ཆེན་ཡེ་ཤེས་ཉིན་བྱེད་ཀྱིས། །
མཁའ་དབྱིངས་སྟོང་གཟུགས་མཛེས་མའི་ལང་ཚོལ། །
རྟག་ཏུ་སྦྱོར་བའི་མཛའ་བ་མི་ལྷོད་ཀྱང་།།
རབ་འབྱམས་ཞིང་དུ་སྒྱུ་འཕྲུལ་དཔག་ཡས་བཀྱེ། །
གངས་ཅན་ནོར་འཛིན་དཔལ་མོའི་དགའ་ཚལ་དུ།
རྒྱལ་བའི་ལུང་གིས་མེ་ཏོག་བཞད་པ་ཅན།
གཏེར་ཆེན་བརྒྱ་རྩའི་ཟློས་གར་གཅིག་ཏུ་བཟླུམས། །
བློ་གྲོས་མཐའ་ཡས་ཞབས་ཀྱི་པདྨོར་འདུད།།
-4-



ཐུབ་པའི་དྲུང་དུ་གནས་བརྟན་དགའ་བོ་དང་། །
ཞིང་འདིར་སྐད་གཉིས་སྨྲ་བའི་གཙུག་རྒྱན་རྗེ། །
བི་རོ་ཙ་ན་སྒྲོལ་བའི་མགོན་པོ་སོགས། །
དཔག་ཡས་རྣམ་འཕྲུལ་བཀོད་པ་ཕྱག་གི་ཡུལ། །
རྒྱལ་རྣམས་གྲོང་དུ་ཆས་པའི་མགྲོན་རྣམས་ལ།།
སྲས་བཅས་བདེ་གཤེགས་བགྲོད་པའི་ལམ་འདི་ཞེས། །
ཡང་དག་གསལ་བར་སྟོན་པའི་དེད་དཔོན་ནི། །
མཚན་ལྡན་བླ་མའི་རྣམ་པར་ཐར་བ་ཡིན།
གང་གི་རིང་ནས་སྲིད་པའི་དུག་མཚོ་ལ། །
རྒྱབ་ཀྱིས་ཕྱོགས་ཀྱང་བརྩེ་ཆེན་སྙིང་རྗེའི་ཤུགས། །
དྲག་ཏུ་བསྐྱོད་པའི་རབ་འབྱམས་འཇིག་རྟེན་དུ། །
གདུལ་བྱའི་ཁམས་དབང་མོས་པའི་ཟློས་གར་མཛད།
•5•



གསང་གསུམ་ཀུན་གསལ་བཞིན་གྱི་ཕ་མཐའ་ཡིས། །
སར་གནས་རྒྱལ་སྲས་བྱེ་བའི་བློ་གྲོས་ལ།།
ངལ་བ་བྱིན་ན་བདག་བློ་རྐང་དྲུག་གིས། །
གཤོག་རྩལ་ངོམ་པ་བྱིས་པའི་ཟློས་གར་ཟད།
འོན་ཀྱང་ལུང་རྟོགས་བརྒྱད་ལྡན་ཆུ་གཏེར་ལས། །
གུས་འབངས་དད་པའི་གསོས་དང་བསོད་ནམས་ཞིང་།།
ལྔ་བདོའི་ཚ་གདུང་མཆེད་པ་གཞིལ་བའི་སླད།།
བདུད་རྩིའི་བསང་གཏོར་འགྱེད་ལ་དམ་པས་བསྐུལ།།
ལྗགས་འགྲིལ་རྐན་སྒྲ་བསྡེབས་པ་ཙམ་གྱིས་ཀྱང་།།
བསྟན་ལ་ལོག་པར་འཁུ་བ་ཚར་གཅོད་ཅིང་།།
བསྟན་འཛིན་སྐྱེས་བུར་འཕྲིན་ལས་གཡེལ་མེད་པའི། །
བདུད་མགོན་མཧཱ་ཀ་ལས་གནང་བ་སྩོལ། །



དང་བོ་གཞུང་བརྒྱ་རབ་ཏུ་སྦྱངས་བས་མཁས། །
བར་དུ་གདམས་ངག་རྒྱ་མཚོས་ཐུགས་རྒྱུད་ཕྱུག །
ཐ་མར་ཉམས་ལེན་ཟབ་མོས་ཉིན་མཚན་འདའ། །
འདི་དག་ངོ་མཚར་གཏམ་གྱི་གླེང་གཞི་ཡིན།
རྒྱལ་ཀུན་འདུས་པའི་བདག་ཉིད་ཆེན་པོ་ལ། །
དད་པ་ཙམ་ཡང་སྲིད་པ་མཐའ་ཅན་དུ།།
བྱེད་པའི་ཡ་མཚན་དགོས་དོན་གཙོར་བཟུང་སྟེ། །
དམ་པའི་རྣམ་ཐར་སྒྲོ་བསྐུར་སྤངས་ཏེ་སྤྲོ། །
ཞེས་ཚིགས་སུ་བཅད་པ་དྲི་ཟའི་རོལ་མོ་འཁྲོལ་བས་མདུན་བསུས་ཏེ་
གང་གླེང་བར་བྱ་བ་ནི་བདག་ཉིད་ཆེན་པོས་བསྟན་འགྲོའི་དོན་དུ་སྲིད་
པ་བཟུང་བའི་རྣམ་པར་ཐར་བ་སྟེ། རིགས་དང་དཀྱིལ་འཁོར་རྒྱ་
མཚོའི་སྤྲོ་བསྡུའི་བྱེད་པོ་ཁྱབ་བདག་རྡོ་རྗེ་འཆང་ཆེན་པོ། འཆད་
རྩོད་རྩོམ་གསུམ་ལ་གཞན་དྲིང་མི་འཇོག་པའི་མཁྱེན་དཔྱོད་ཀྱི་དཀྱིལ་
འཁོར་ཡོངས་སུ་རྫོགས་པའི་མཁས་པའི་དབང་བོ སྡོམ་པ་གསུམ་



གྱི་བཅས་མཚམས་ལ་མངོན་ལྐོག་མེད་པར་གངས་ཀྱི་གཡག་རྔ་བཞིན་
དུ་བསྲུང་བའི་བཙུན་པའི་མངའ་བདག་ཆེན་པོ། ཐོས་བསམ་སྒོམ་
གསུམ་དང་བསྐྱེད་རྫོགས་ཀྱི་ཉམས་ལེན་གྱི་མཚོན་དུས་གསུམ་གྱི་དགེ་
རྩ་རླབས་པོ་ཆེ་རྣམས་རྒྱལ་བའི་བསྟན་པ་རིན་པོ་ཆེ་ཁོ་ནའི་ཆེད་དུ་
བསྔོ་བའི་དཔལ་བཟང་བོ། རྒྱལ་བའི་བཀའ་ལས་ཡིག་འབྲུ་སྣ་གཅིག་
ཀྱང་མ་ལུས་པར་གང་ཟག་གཅིག་འཚང་རྒྱ་བའི་གདམས་ངག་ཏུ་གོ་
ཞིང་སྐྱེ་དགུ་མ་ལུས་པས་ཞབས་ཀྱི་པདྨོ་ལ་བཏུད་ཀྱང་ཆོས་བརྒྱད་ཀྱི་
བ་དན་ས་ལ་བསྙལ་བའི་བཀའ་གདམས་པའི་དགེ་བའི་བཤེས་གཉེན་
ཆེན་པོ། རྒྱལ་བསྟན་སྤྱི་དང་ཁྱད་པར་དུ་ངེས་དོན་དབུ་མ་ཆེན་པོའི་
རྫོགས་ལྡན་གྱི་ཆོས་རྔ་བརྡུང་བ་ལ་ལུང་རིགས་འབུམ་ཕྲག་གི་གཏེར་
བརྡོལ་བའི་དཔལ་ལྡན་ཇོ་ནང་བའི་རང་ལུགས་པ་ཆེན་པོ། ཀུན་
མཁྱེན་དོལ་པོ་བ་ཆེན་པོ་རྟོན་པ་བཞི་ལྡན་གྱི་དགོངས་པའི་བ་དན་
དཀར་བོ་དུས་ཀྱི་མཐའ་ན་མངོན་པར་བསྒྲེངས་པ་ལ་རླབས་ཆེན་གྱི་
ཐུགས་བསྐྱེད་བཙན་པ། དེའི་དོན་དུ་སྐུ་སྲོག་གཏོང་བ་ལ་ཡང་ངང་
བ་པདྨོའི་མཚོ་ལ་འཇུག་པའི་ངང་ཚུལ་འཛིན་པའི་རྒྱལ་སྲས་སེམས་
བt.



དཔའ་ཆེན་པོ་མཚན་བརྗོད་པར་དཀའ་བ། མ་འོངས་བའི་ཚེ་
རབས་ཐམས་ཅད་དུ་རྗེས་སུ་འཛིན་པའི་དོན་གྱི་སླད་དུ་མཚན་གྱི་
རོལ་མོ་འཁྲོལ་། ཀུན་དགའ་ཤེས་རབ་ཆོས་འཕེལ་རྒྱ་མཚོའི་སྡེ་
ཞེས་མཚན་གྱི་དབྱར་རྔ་སྟོང་གསུམ་དུ་ཁྱབ་པའི་འགྱུར་ཁུག་རེས་ཀྱང་
སྲིད་པའི་རྒུད་པ་མ་ལུས་པ་འཕྲོག་པར་བྱེད་པ་དང་། དགེ་ལེགས་
ཀྱི་མྱུ་གུ་ཡོངས་སུ་བསྐྲུན་པའི་བདག་ཉིད་ཆེན་པོ་དེའི་གསང་གསུམ་གྱི་
རྣམ་པར་ཐར་བ་རྒྱ་མཚོ་ལྟ་བུ་ལས། ཐུན་མོང་གདུལ་བྱའི་སྣང་
ཚོད་དང་མཐུན་པའི་ཟེགས་མ་ཙམ་དད་པའི་གསོས་སུ་བརྗོད་པ་ལ་
གཉིས།
སྤྲུལ་གཞི་དང་བཅས་པའི་འཕགས་བོད་ལྗོངས་སུ་སྤྲུལ་བའི་བཀོད་པ་
བསྟན་པའི་འཁྲུངས་རབས་ཅུང་ཟད་བརྗོད་པ་དང་། སྐུ་ཚེ་
འདིའི་རྣམ་ཐར་ད་ལྟའི་གདུལ་བྱའི་མཐུན་སྣང་དུ་གྲུབ་པ་ཅུང་ཟད་
བརྗོད་པའོ།།
དེ་ཡང་ཇི་སྐད་དུ། ཕལ་བོ་ཆེའི་མདོ་ལས། བྱང་ཆུབ་རྒྱ་མཚོ་རབ་
བརྙེས་གྱུར་ནས་ཀྱང་། །སེམས་ཅན་རྒྱ་མཚོ་རབ་ཏུ་སྨིན་བྱའི་ཕྱིར།།
•9.



-
-
-
བྱང་ཆུབ་སེམས་བསྐྱེད་རྒྱ་མཚོ་སྟོན་མཛད་ཅིང་། །མི་འགྲིབ་སྤྱོད་པ་
རྒྱ་མཚོ་དུས་ཀུན་སྟོན། །བདེ་གཤེགས་རྣམས་ཀྱི་རྣམ་འཕྲུལ་དེ་འདྲ་
འོ། །ཞེས་གསུངས་པ་ལྟར། བདག་ཉིད་ཆེན་པོ་འདི་ནི་ཐོག་མ་
མེད་པའི་དུས་ནས་ས་བཅུ་ལམ་ལྔའི་བགྲོད་པ་མཐར་ཕྱིན་ཏེ་སྐུ་བཞིའི་
བདག་ཉིད་དུ་གྱུར་ན་ཡང་། འགྲོ་བ་རྣམས་འཁོར་བ་དང་ངན་
སོང་གི་སྡུག་བསྔལ་མེ་མཚོ་ལས་བསྒྲལ་ཏེ། ངེས་ལེགས་ཐར་བ་དང་
ཐམས་ཅད་མཁྱེན་པའི་ཞི་བསིལ་གླིང་དུ་དྲངས་པའི་ཕྱིར་དུ། ཆོས་
ཀྱི་སྐུ་ལས་གཡོ་བ་མེད་བཞིན་དུ་ཐུགས་རྗེ་ཆེན་པོའི་གཞན་དབང་གིས་
སྤྲུལ་བའི་བཀོད་པ་སྣ་ཚོགས་ནམ་མཁའ་ཇི་སྲིད་དུ་གནས་ཀྱི་བར་དུ་
སྟོན་པར་མཛད་པ་ཡིན་ཏེ། རྒྱུད་བླ་མ་ལས། ཐུགས་རྗེ་ཆེན་པོས་
འཇིག་རྟེན་མཁྱེན། །འཇིག་རྟེན་ཀུན་ལ་གཟིགས་ནས་ནི། །ཆོས་ཀྱི་
སྐུ་ལས་མ་གཡོས་པར། །སྤྲུལ་བའི་རང་བཞིན་སྣ་ཚོགས་ཀྱིས། །སྐྱེ་
བ་མངོན་པར་སྐྱེ་བ་དང་། །ཞེས་པ་ནས། ཡོངས་སུ་མ་དག་ཞིང་
རྣམས་སུ། །སྲིད་པ་ཇི་སྲིད་གནས་པ་སྟོན། །ཞེས་གསུངས་པ་ལྟར།
ཀུན་རྫོབ་ཀྱི་མཚན་མས་དབེན་པའི་ཆོས་ཀྱི་དབྱིངས་བདེ་གཤེགས་
-10-



སྙིང་བོའི་ཀློང་དབྱིངས་ནས། དག་དང་མ་དག་པའི་ཞིང་ཁམས་
རབ་འབྱམས་སུ་སྤྲུལ་བའི་བཀོད་པ་ཆུ་ཟླའི་རོལ་གར་ལྟར་གྲངས་མེད་
པ་བཞེངས་པ་ལས། དུས་ཅིག་ཅར་དང་རིམ་ཅན་དུ་གདུལ་བྱའི་
སྣང་ཚོད་དང་མཐུན་པར་མཉམ་མེད་ཐུབ་པའི་དབང་བོའི་དྲུང་དུ་མི་
བརྗེད་པའི་གཟུངས་ཐོབ་པའི་ཀུན་དགའ་བོ། རིག་འཛིན་ཀུན་གྱི་
སྤྱི་རྗེ་པདྨ་འབྱུང་གནས་ཀྱི་སྤྱན་སྔར་བི་རོ་ཙ་ན་དང་། རྒྱ་གར་པཎ་
གྲུབ་དང་གཉིས་སུ་མ་མཆིས་པའི་ཆོས་རྗེ་ཇོ་ནང་བའི་རང་ལུགས་བ་
དན་དཀར་བོ་བསྒྲེངས་པའི་འཇམ་མགོན་ཏཱ་ར་ནཱ་ཐ་དང་། མདོར་
ན་འོག་མིན་སྡུག་པོ་བཀོད་པའི་ཞིང་དུ་སར་གནས་སེམས་དཔའ་
རྣམས་ཀྱི་ངོར་ཁྱབ་བདག་རྡོ་རྗེ་འཆང་ཆེན་པོ་དང་། འཛམ་གླིང་དུ་
དྲག་པོ་ཁྱབ་འཇུག་འདུལ་ཚེ་ཧེ་རུ་ཀ་དཔལ་འཁོར་ལོ་བདེ་མཆོག་གི་
སྐུ་དང་། དགྲ་བཅོམ་ལྔ་བརྒྱ་སོགས་ཆགས་བྲལ་རྣམས་ཀྱི་ངོར་སྟོན་
པ་ཐུགས་རྗེ་ཅན་མཉམ་མེད་ཤཱཀྱའི་རྒྱལ་བོ་དང་། འདོད་ཡོན་གྱི་
བདེ་བའི་དཔལ་ལ་ཞེན་པ་སྤངས་ཤིང་འདུ་འཛིས་སུན་ཏེ་དཀའ་ཐུབ་
ལ་གནས་པ་རྣམས་ཀྱི་ངོར་དབེན་པའི་རི་ཁྲོད་དང་ནགས་ཚལ་སྟུག་པོ་
•i-



་་
--
-
---
-
-
-
སོགས་སུ་བསམ་གཏན་པ་རྣམས་ཀྱི་ངོར་ལྷ་ཀླུ་མི་གསུམ་གྱི་དྲང་སྲོང་
གི་ཚུལ་དུ་སྣང་བ་དང་། ཉན་རང་དང་ཐེག་པ་ཆེན་པོ་གསུམ་གྱི་
རང་རང་གི་ལམ་དུ་ཞུགས་པ་རྣམས་ལ་སོ་སོའི་ཁམས་དབང་མོས་པ་
དང་མཐུན་པའི་ཆོས་སྟོན་པའི་བཤེས་གཉེན་གྱི་ཚུལ་དུ་བསྟན་པ་
དང་། གཟུགས་ཀྱི་ལྷ་ཕལ་ཆེར་ལ་ཚངས་པ་སོགས་ལྷའི་གཟུགས་སུ་
སྟོན་པ་དང་། ཁ་ཅིག་ཏུ་ནི་སྔགས་ཀྱི་གདུལ་བྱ་རིན་པོ་ཆེ་ལྟ་བུ་
རྣམས་ཀྱི་ངོར་རིག་ལྡན་ཉེར་ལྔ་ལྟ་བུའི་རྒྱལ་སྲིད་སྤྱོད་པ་སྟོན་པ་དང་།
གཞན་དུ་རིག་པའི་བརྟུལ་ཞུགས་སྤྱོད་པ་སྟེ་སྤྱོད་པ་ལ་གཤེགས་པའི་
ཚུལ་མཛད་པའི་ཏེ་ལོ་ན་རོ་དང་འབྲུག་པ་ཐམས་ཅད་མཁྱེན་པ་ལྟ་བུ་
དང་། མདོ་ཕྱོགས་ཀྱི་གདུལ་བྱ་རྣམས་ཀྱི་ངོར་ངུར་སྨྲིག་གི་རྒྱལ་
མཚན་བཞེས་པ་ཆོས་རྗེ་ཇོ་ནང་བ་དང་། བྲམ་ཟེ་ཡོན་ཏན་འོད་
དང་ཤཱཀྱའི་འོད་ལྟ་བུ་དང་། གཞན་ཡང་བྱ་དང་རི་དྭགས་དང་
གཟིངས་དང་ཟམ་པ་གླིང་ག་དང་མར་མེ་ལ་སོགས་པའི་སྣོད་བཅུད་ཀྱི་
བཀོད་པ་མཐའ་ཡས་པ་བསྟན་འགྲོའི་དཔལ་དུ་བཞེངས་བ་ཡིན་ཏེ།
རྗེ་བཙུན་སྒྲོལ་བའི་མགོན་པོའི་ཞབས་ཀྱིས། སྡུག་པོ་བཀོད་པའི་
-2-



ཞིང་དུ་རྡོ་རྗེ་འཆང་། །དྲག་པོ་འདུལ་ཚེ་ཧེ་རུ་ཀ་དཔལ་སྐུ། །ཆགས་
བྲལ་རྣམས་ལ་ཤཱཀྱ་ཐུབ་པ་བསྟན། །དཀའ་ཐུབ་ཅན་ལ་དྲང་སྲོང་
ཚུལ་འཛིན་ཅིང་། །ཐེག་གསུམ་ལམ་དུ་ཞུགས་པའི་སེམས་ཅན་ལ། །
བྱང་སེམས་རང་རྒྱལ་ཉན་ཐོས་ཚུལ་དུ་སྟོན། །ཚངས་དང་ཁྱབ་འཇུག་
འདོད་ལྷ་དབང་བོ་དང་། །དབང་ཕྱུག་ལ་སོགས་ལྷ་ཡི་གཟུགས་སུ་
འང་སྟོན། །ཁ་ཅིག་ཏུ་ནི་རྒྱལ་སྲིད་སྤྱོད་ལ་དགྱེས། །གཞན་དུ་རིག་
པའི་བརྟུལ་ཞུགས་སྤྱད་པ་སྤྱོད། །ལ་ལར་ངུར་སྨྲིགའཛིན་པའི་
གཟུགས་ཀྱང་འཆང་། །ཞེས་སོགས་གསུངས་པ་ལྟར་རྣམ་འཕྲུལ་
དཔག་ཏུ་མེད་པ་བཀོད་པ་ལས། འདིར་ཁོང་གི་སྐུ་འཕྲེང་གསོལ་
འདེབས་མཁའ་འགྲོའི་བརྡ་ལས་སྟོན་པ་ཞེས་པའི་ཚིག་ཟིན་ལ་ཐོན་པ་
བཅུ་བདུན་གྱི་མཚན་ཙམ་བརྗོད་པ་ལ། ལས་དང་ཉོན་མོངས་པས་
འགྲོ་བ་རྣམས་ཀྱི་ཁམས་དབང་མོས་པ་བཞིན་དུ་གང་ལ་གང་འདུལ་གྱི་
མཛད་པས་སྲིད་པའི་དུག་མཚོ་ལས་རྣམ་པར་འདྲེན་པར་མཛད་པའི་
དགྲ་བཅོམ་ཀོའུ་ཏ་མ་དང་། རྣམ་འདྲེན་ཐུབ་པ་མཆོག་གི་རྒྱལ་
ཚབ་ཏུ་ཚད་མའི་ལུང་གིས་བསྔགས་པ་དང་། དད་སོགས་འཕགས་
-13 -



ནོར་བདུན་གྱིས་ཐུགས་རྒྱུད་ཕྱུག་ཅིང་ཚུལ་ཁྲིམས་ཀྱི་བསླབ་པ་སོགས་
བསླབ་གསུམ་རྒྱ་མཚོའི་མཛོད་འཆང་བའི་བསྟན་པའི་གཏད་རབས་
ཆེན་པོ་བདུན་གྱི་གསུམ་པ། དགྲ་བཅོམ་ཤ་ནའི་གོས་ཅན།
ཉན་ཐོས་སྡེ་བཞིའི་ཚིག་ཟིན་རྣམས་འགལ་ཡང་དོན་ལ་རྒྱལ་བའི་
དགོངས་པ་ལྟར་བཀའ་སྲོལ་འགལ་མེད་གཅིག་ཏུ་འཁྱིལ་བ་སྟེ་བསྒྲུབ་
པའི་ཕྱིར་དུ། ཁ་ཆེའི་ཡུལ་སྣ་རྒྱན་ནགས་ཀྱི་གཙུག་ལག་ཁང་ཞེས་
བྱ་བར་དགེ་སློང་མཐའ་དག་བསྡུས་ཏེ། བཀའ་བསྡུ་གསུམ་པ་
མཛད་པའི་བསྟན་པའི་སྦྱིན་བདག་ཆེན་མོ་ཛལནྡྷརའི་ཡུལ་གྱི་ཆོས་
རྒྱལ་ཆེན་པོ་ཀ་ནི་ཀ་དང་། བཅབ་པའི་བཀའ་སྲོལ་ཆེན་པོ་ཉན་
ཐོས་སྡེ་བཞི་སྟེ་ཐམས་ཅད་ཡོད་སྨྲ་དང་། ཕལ་ཆེན་པ་དང་གནས་
བརྟན་པ་མང་བཀུར་བ་དང་བཞི་ལས། དཔེ་སྟོན་པ་སྟེ་མདོ་སྡེ་
བའི་གཞི་ལམ་འབྲས་གསུམ་གྱི་དགོངས་དོན་ལེགས་པར་འབྱེད་ཅིང་།
སྡེ་སྣོད་འབུམ་ཕྲག་བཅུ་གཉིས་ཀྱི་ཚིག་དོན་རྣམས་ཚུལ་བཞིན་དུ་
གསལ་བར་ཐུགས་སུ་ཆུད་པའི་བཙུན་པ་དགེ་འདུན་རུང་དང་།
རྒྱལ་བའི་ལུང་རྟོགས་ཀྱི་བསྟན་པ་རིན་པོ་ཆེ་སྡེ་སྣོད་གསུམ་དང་བསླབ་
-14-



པ་གསུམ་གྱི་འཆད་ཉན་དང་ཉམས་ལེན་ས་གསུམ་དུ་བཞུགས་པའི་
སྙིང་བོ་སྟོན་པའི་རྒྱལ་ཚབ་བསྟན་པའི་ནང་མཛོད་དུ་ལེགས་པར་
གསུངས་པའི་འདུལ་བ་རྒྱ་མཚོའི་དགོངས་དོན་འཛིན་སྐྱོང་སྤེལ་གསུམ་
མཛད་པའི་རྗེ་སྟེ་མགོན། རྒྱ་གར་འཕགས་པའི་ཡུལ་དང་བོད་
གངས་ཅན་གྱི་ལྗོངས་ཀྱི་བསྟན་པའི་རྩ་ལག་ཆེན་པོ་རྣམ་འདྲེན་རྒྱལ་
བའི་དབང་བོ་དངོས་ཏེ་དབྱེར་མ་མཆིས་པའི། ཚུལ་ཁྲིམས་ཀྱི་དྲི་
ངད་དཔག་ཚད་དུ་མར་འཕྲོ་བའི་འདུལ་བའི་མངའ་བདག་ཆེན་པོ་
སློབ་དཔོན་ཤཱཀྱའི་འོད་དང་། ཁྱབ་བདག་རྡོ་རྗེ་འཆང་གི་དགོངས་
པ་ཟབ་མོ་ངེས་གསང་རིམ་གཉིས་ལམ་གྱི་བཅུད་བཟང་བོ།
གདམས་ངག་ཟབ་མོ་གྲངས་མེད་འབུམ་ཕྲག་དུ་མའི་གཏེར་མཛོད་
མངའ་བ། སངས་རྒྱས་ལས་ཀྱང་དཀོན་པའི་རྡོ་རྗེ་ཐེག་པའི་ཤིང་
རྟའི་སྲོལ་འབྱེད་ཆེན་པོ་ཤཱཀྱ་བཤེས་གཉེན་ཞབས་དང་། མཐའ་
འཁོབས་གངས་རིའི་ལྗོངས་ཞེས་མུན་གླིང་འདི་ཉིད་དུ་རྒྱལ་བའི་
བསྟན་པ་རིན་པོ་ཆེའི་བཀའ་སྲོལ་གསལ་བར་འབྱེད་ཚེ། ཐུན་མོང་
སྡེ་སྣོད་གསུམ་སོགས་མདོ་སྡེ་དང་། ཐུན་མོངས་མ་ཡིན་པ་རྒྱུད་སྡེ་
•15-



དུ་མའི་ཉམས་ལེན་གྱིས་བསྒྲུབ་པའི་སྡེ་ཡི། སྲོལ་ཆེན་འབྱེད་ཅིང་
བྱིན་བརླབས་ལྡན་པའི་གདམས་ངག་མང་བོའི་བང་མཛོད་འཆང་བ་
ཆེན་པོ། སྐད་གཉིས་སྨྲ་བའི་ལོ་ཙཱ་བ་ཆེན་པོ་ཛི་ན་མི་ཏྲ་དང་།
བཀའ་དང་བསྟན་བཅོས་ཆེན་པོ་རྣམས་ལེགས་སྦྱར་སྒྲ་ལས་བོད་སྐད་
དུ་བསྒྱུར་བའི་རླབས་ཆེན་གྱི་མཛད་རྗེས་ཅན་གྱི་ལོ་ཙཱ་བ་ཆེནཔོ་སྐ་བ་
དཔལ་བརྩེགས་དང་། ཅོག་རོ་ཀླུའི་རྒྱལ་མཚན་དང་། ཞང་ཡེ་
ཤེས་སྡེ་གསུམ་གྱི་བཀའ་བབས་པའི་བདག་ཉིད་ཆེན་པོ། རྒྱལ་བའི་
བསྟན་པ་རིན་པོ་ཆེ་འཆད་ཉན་དང་ཉམས་ལེན་གྱིས་འཛིན་སྐྱོང་སྤེལ་
གསུམ་མཛད་པའི། མཁས་ཤིང་གྲུབ་པའི་རྣམ་ཐར་བསམ་གྱིས་མི་
ཁྱབ་པ་ཅན་རིག་འཛིན་རྣམ་བཞིའི་ས་བརྙེས་པ་སྟེ་རྣལ་འབྱོར་བ་དང་
རྣལ་འབྱོར་ཆེན་པོའི་ས་དང་འབྱེད་པ་དང་རྟོགས་པའི་རྣལ་འབྱོར་གྱི་
ས་བརྙེས་པའི་སྦས་རྒྱལ་ཡེ་ཤེས་ཞབས་དང་། ངེས་གསང་ཏནྟའི་
ནང་རྒྱུད་ཀྱི་མངོན་པར་རྟོགས་པའི་ལམ་གྱི་གནད། ཨུནྡྲ་ནི་ལའི་
རྗེས་སུ་བཟུང་ཞིང་གདམས་པའི་བདུད་རྩི་མ་ལུས་པ་གནང་སྟེ།
གཞན་ལ་ཆོས་བརྒྱུད་ཟབ་མོ་སྤེལ་བའི་བཀའ་གནང་བཀྲོལ་བ་སྟེ་ཆོས་
-i6-



---
-- -------
-
-
-
- ---
-
--
-- --
-
-
-
- --
--
-
-，
-
-- ，
---
，
-
-
བདག་ཏུ་བསྐོས་པའི་གྲུབ་པའི་དབང་ཕྱུག་ཆེན་པོ་ལུས་རྟེན་འདིར་མ་
སྤངས་པར་མཁའ་སྤྱོད་དུ་གཤེགས་པའི་ངོ་མཚར་བའི་མཛད་པ་ཅན།
ལོ་ཙཱ་བ་ཆེན་པོ་གཡུང་སྟོན་རྡོ་རྗེའི་ཞབས་དང་། ལོག་སྨོན་གྲུབ་
པའི་སྡིག་རྒྱལ་གླང་དར་མས་བདུད་ཀྱི་འཕྲིན་ལས་ཀྱིས་སྙིགས་མ་ལྔ་
བདོ་བ་སྟེ་རྒྱལ་བའི་བསྟན་པ་ལ་དགྲ་བྱུང་བས་འཕེལ་འགྲིབ་བྱུང་བའི་
ཚེ། སྟོན་པའི་རྒྱལ་ཚབ་བསྟན་པའི་ནང་མཛོད་འདུལ་བའི་བསྟན་
པ་མདོ་ཁམས་སྨད་ནས་མེ་རོ་གསོ་བའི་བླ་ཆེན་དགོངས་པ་རབ་གསལ་
གྱི་དངོས་སློབ་གྲུམ་ཡེ་ཤེས་རྒྱལ་མཚན་གྱི་དྲུང་ནས་བསྙེན་པ་རྫོགས་ཏེ།
སླར་ཡང་ཞིང་འདིར་དགེ་འདུན་གྱི་སྡེའི་ལི་ཁྲིའི་རྒྱ་མཚོ་གཡོ་བའི་
འཕྲིན་ལས་ཅན་ཀླུ་མེས་ཚུལ་ཁྲིམས་དང་། སྔ་ཕྱིའི་རྒྱུད་དེ་གསང་
སྔགས་གསར་རྙིང་གི་དགོངས་དོན་གྱི་དཀའ་བའི་གནས་ཀྱི་མདུད་
པའི་རྒྱ་རྣམས་ཚུལ་བཞིན་དུ་ལེགས་པར་བཀྲོལ་བ་དང་། རྒྱ་གར་
འཕགས་ཡུལ་དང་བོད་གངས་ཅན་གྱི་མཁས་ཤིང་གྲུབ་པའི་རྣམ་ཐར་
བསམ་གྱིས་མི་ཁྱབ་པ་ཅན་དུ་མས་འགྲན་ཟླ་དང་བྲལ་བའི་གནས་སུ་
བཞུགས་པ། རྒྱལ་བའི་དགོངས་པ་ལུང་གི་མེ་ཏོག་གིས་ཏེ་གསང་
-17.



སྔགས་རྡོ་རྗེ་ཐེག་པའི་ཤིང་རྟ་ཆེན་པོ་བསྔགས་པ་འཐོར་བ་ཅན་འཇམ་
དབྱངས་རིག་པའི་རལ་གྲི་དང་། ཁྱབ་བདག་རྡོ་རྗེ་འཆང་གི་
དགོངས་པའི་ཐུགས་བཅུད་ཟབ་མོའི་ངེས་པའི་དོན་ཏེ་དེ་ཁོ་ན་ཉིད་ནི།
སྙིགས་དུས་ཀྱི་ཚེ་ཐུང་གཅིག་ལ་སྒྲིབ་གཉིས་ཀྱི་རྒྱ་ལས་རྣམ་པར་གྲོལ་
བའི་མྱུར་ལམ་ཁྱད་པར་ཅན་ཡེ་ཤེས་ཀྱི་མཁའ་འགྲོ་ནི་གུ་མའི།
བྱིན་བརླབས་ཀྱི་ཚན་ཁ་མ་ཉམས་པའི་གདམས་པའི་གཏེར་མཛོད་
འཛིན་ཅིང་འཕྲིན་ལས་རབ་འབྱམས་ཏེ་གྲངས་མེད་པའི་ཞིང་དུ་སྤེལ་
བར་མཛད་པའི་མཁས་གྲུབ་རྒྱལ་མཚན་འབུམ་གྱི་དཔལ་དང་།
མདོ་ཕྱོགས་ཀྱི་པོ་ཏི་ལྔ་དང་སྔགས་ཕྱོགས་ཀྱི་རྒྱུད་སྡེ་བཞིའི་བཀའ་སྲོལ་
ཏེ་རྒྱུ་ཕར་ཕྱིན་ཐེག་པ་དང་། འབྲས་བུ་གསང་སྔགས་རྡོ་རྗེ་ཐེག་པ་
གཉིས་ཀྱི་གཞི་ལམ་འབྲས་གསུམ་གྱི་རྣམ་བཞག་ལ། འཛིན་
སྐྱོང་སྤེལ་གསུམ་མཛད་པའི་རླབས་ཆེན་གྱི་ཐུགས་བསྐྱེད་འགྲན་
ཟླ་དང་བྲལ་བའི་ཕྱོགས་ཀུན་ཏུ། འཆད་རྩོད་རྩོམ་གསུམ་དང་
འདུལ་བའི་གནང་བཀག་གི་ཚུལ་གྱིས་འཕྲིན་ལས་སྒོ་བརྒྱ་དར་ཞིང་
རྒྱས་པར་འཛད་པའི་རྗེ་བྱ་འདུལ་བརྩོན་འགྲུས་ཞབས་དང་། རྣམ་ ་
-18-



འདྲེན་བཞི་བ་མཆོག་གི་བསྟན་པའི་རྩ་བ་སོ་སོར་ཐར་བའི་ཁྲིམས་ཀྱི་
བཅས་པའི་མཚམས་ལས། འཕགས་ཡུལ་རྒྱན་དྲུག་མཆོག་གཉིས་
ཀྱི་ཡ་གྱལ་ཡོན་ཏན་འོད་ལྟར་མངོན་ལྐོག་མེད་པར་ལེགས་པར་བསྲུང་
བ་དང་གཞི་གསུམ་གྱི་ཉམས་ལེན་གྱི་སྲོག བསྐྱངས་བར་མཛད་
པའི་འདུལ་བའི་མངའ་བདག་ཆེན་པོ་བླ་བྲང་བའམ་མཚན་གཞན་
ཆོས་དཔལ་རྒྱ་མཚོའི་ཞབས་དང་། སྔ་ཕྱིའི་རྒྱུད་དེ་སྔགས་གསར་
རྙིང་གི་རྒྱུད་དོན་གྱི་བསྐྱེད་རྫོགས་ཀྱི་ཉམས་ལེན་རྣམས་རིན་པོ་ཆེ་ལྟ་
བུའི་གདུལ་བྱ་ལ་སྙིགས་དུས་ཀྱི་ཚེ་ཐུང་གཅིག་ལ་ཡང་། ཁ་སྦྱོར་
བདུན་ལྡན་གྱི་གོ་འཕངས་ལ་སྦྱོར་བའི་གདམས་པ་ཡོངས་སུ་རྫོགས་
པར་ཤར་ཞིང་རྗེས་སུ་འཛིན་པ་ལ་མཁས་པ་དང་། ཁྱད་པར་
མཛོད་ཆེན་བདུན་གྱི་བདག་ཉིད་ཆེན་པོ་ཀུན་མཁྱེན་ཀློང་ཆེན་རབ་
འབྱམས་པའི་བསྟན་པ་ཕྱོགས་བཅུར་སྤེལ་བ་ལ་རླབས་ཆེན་གྱི་འཕྲིན་
ལས་ཅན། མཁས་གྲུབ་གཉིས་ལྡན་གྱི་སྣ་ཚོགས་རང་གྲོལ་ཞབས་
དང་། ཐུབ་པའི་ལུང་རྟོགས་ཀྱི་བསྟན་པ་རིན་པོ་ཆེ་སྤྱི་དང་ཁྱད་
པར་དུ་སྔ་འགྱུར་རྙིང་མའི་ཀ་པད་རྫོགས་གསུམ་གྱི་བསྟན་པའི་གནད།
-is-



ལུང་རིགས་ཀྱི་ལམ་ནས་བཙོ་མའི་གསེར་ཏེ་བསྲེགས་བཅད་བརྡར་
བའི་གསེར་བཞིན་དུ་བྱི་དོར་ལེགས་པར་ཕྱེ་བ་སྟེ་བསྟན་པའི་གད་དར་
བྱེད་པ་པོ། རྒྱལ་བའི་བསྟན་པའི་ཚུལ་ལ་གྲུབ་མཐའ་མཐའ་ཡས་
ཀྱང་གདུལ་བྱའི་ཁམས་བཞིན་དུ་མཐར་གང་ཟག་གཅིག་འཚང་རྒྱ་
བའི་གདམས་ངག་ཏུ་གྲོགས་སུ་ཤར་བའི་སྨིན་གླིང་སྐད་གཉིས་སྨྲ་བའི་
ལོ་ཙཱ་བ་ཆེན་པོ་དང་། ཕྱག་ཆེན་པ་དང་འོད་གསལ་རྫོགས་པ་ཆེན་
པོའི་བསྟན་པའི་གཏེར་མཛོད་འཛིན་པའི་རིག་འཛིན་ཁྱུང་བོ་རྣལ་
འབྱོར་དངོས་ཏེ་དབྱེར་མ་མཆིས་པའི། རིམ་གཉིས་རྣལ་འབྱོར་གྱི་
ལམ་ལས་དཀྱིལ་འཁོར་ལྔ་ལྡན་གྱི་མངོན་པར་རྟོགས་པ་རྣམས་མངོན་
སུམ་དུ་བརྙེས་པ་སྟེ་ཐུགས་རྒྱུད་ལ་འཁྲུངས་པ་དང་། ཟག་བཅས་
ཀྱི་ཕུང་བོ་ལྔ་ཟག་མེད་ཡེ་ཤེས་ཀྱི་འོད་ཀྱི་སྐུ་རུ་སྨིན་ཅིང་བསྒྱུར་བའི་
མགོན་པོ་དཔལ་འབྱོར་ཞབས་དང་། རིག་འཛིན་ཀུན་གྱི་སྤྱི་རྗེ་པདྨ་
འབྱུང་གནས་ཀྱི་རྒྱལ་ཚབ་གཏེར་ཆེན་བརྒྱ་རྩ་དང་། འཕགས་བོད་
ལྗོངས་སུ་གྲུབ་པའི་དབང་ཕྱུག་གིས་རྣམ་པར་རོལ་བའི་རྣམ་འཕྲུལ་
བརྒྱ་ཕྲག་མང་བོ་གཅིག་ཏུ་བློས་གར་བསྒྱུར་བའི་སྙིགས་མ་ལས་ཀྱང་
-20-



--
།
-
-
-
-
，་་་
-
--
ཆེས་སྙིགས་མའི་དུས་འདིར་རྒྱལ་བའི་བསྟན་པ་རིན་པོ་ཆེ་རྫོགས་ལྡན་
གྱི་དཔལ་ལ་བཀོད་པའི་བདག་ཉིད་ཆེནཔོ་རྒྱལ་བའི་ལུང་གིས་མེ་ཏོག་
འཐོར་བའི་ཡུལ་ཁྱད་པར་ཅན། མཁས་བཙུན་བཟང་གསུམ་དང་
འཆད་རྩོད་རྩོམ་གྱི་རྣམ་ཐར་བསམ་གྱིས་མི་ཁྱབ་པ་ཅན་ཁམས་གོང་
སྤྲུལ་བློ་གྲོས་མཐའ་ཡས་སམ་ཡོན་ཏན་རྒྱ་མཚོའི་ཞབས་དང་།
འཇམ་མགོན་ཀོང་སྤྲུལ་མཆོག་གི་སྲས་ཀྱི་ཐུ་བོ་ཀུན་དགའ་འགྱུར་མེད་
ཆོས་ཀྱི་དབང་ཕྱུག་ལ་རྡོ་རྗེ་ཚིག་གིས་བདེན་པའི་ཞལ་བཞེས་མཛད་པ་
བཞིན བདེན་ཚིག་ལ་བསླུ་བ་མི་མངའ་བའི་ཕྱིར་ན་རྔ་ཡུལ་ཞིང་
འདིར་འདྲེན་པའི་གར་བསྒྱུར་བ་སྟེ་གཟུགས་སྐུའི་བཀོད་པ་བཞེངས་
བ་ནི། དཔལ་དུས་ཀྱི་འཁོར་ལོའི་བདག་པོ་ཆེན་པོའི་དབང་གི་
སྐབས་སུ་ཀུན་དགའ་འཇམ་དབྱངས་མཁྱེན་རབ་རྒྱ་མཚོའི་ཞལ་སྔ་
ནས་བདེ་ཆེན་བདེ་བའི་རྡོ་རྗེ་གསང་མཚན་དུ་བསྩལ་བ་དང་ཡོངས་
གྲགས་ལ་ཀུན་དགའ་ཤེས་རབ་ཆོས་འཕེལ་རྒྱ་མཚོའི་སྡེ་ཞེས་པ་ནི་
བདག་ཉིད་ཆེན་པོ་མཁར་རྡོ་རྗེ་འཆང་གི་རྣམ་ཐར་སྐབས་སུ་བབས་པ་
འདི་ཡིན་ཞིང་། སྐུ་འཕྲེང་དེ་དག་ལས་རྗེ་འདིའི་སྐུ་གོང་མ་འཇམ་
•2l -
2



མགོན་ཀོང་སྤྲུལ་རིན་པོ་ཆེ་ཡོན་ཏན་རྒྱ་མཚོ་ཡིན་པའི་ཚུལ་ནི།
ཀོང་སྤྲུལ་རིན་པོ་ཆེའི་ཐུགས་སྲས་མཁར་རྡོ་རྗེ་འཆང་ཀུན་དགའ་
འགྱུར་མེད་ཆོས་ཀྱི་དབང་ཕྱུག་དཔལ་བཟང་བོ་དེ་ཉིད་ཁོང་གིས་ངེས་
དོན་གྱི་བསྟན་པ་རིན་པོ་ཆེའི་རྒྱལ་ཚབ་ཏུ་དབང་བསྐུར་ཞིང༌།
ཀོང་སྤྲུལ་རིན་པོ་ཆེའི་ཞལ་ནས་ཀུན་དགའ་འགྱུར་མེད་ཆོས་ཀྱི་དབང་
ཕྱུག་ལ། ད་ཁྱོད་རང་ཡུལ་དུ་སོང་། ཁྱོད་ལ་སློབ་མ་ཁྱད་པར་
ཅན་རྗེ་བཙུན་སྒྲོལ་བའི་མགོན་པོའི་ཞབས་ཀྱིས་བྱིན་གྱིས་བསླབས་པ་
ཞིག་ལ་བརྟེན་ཏེ། དཔལ་ལྡན་ཇོ་ནང་བའི་ཆོས་བརྒྱུད་ལ་ཕན་པ་
ཅུང་ཟད་འོང་། ་ཁོ་བོ་ཡང་ཁྱེད་ལ་གྲོགས་སུ་འོང་། ཞེས་
གསུངས་ཤིང་རྗེ་དེ་ཉིད་ཀྱིས་སྐུ་ཚེ་གང་ལ་དབང་བསྐུར་རྗེས་གནང་ལ་
སྤྱོད་པའི་རྡོར་དྲིལ་ཚད་ལྡན་དང་དབང་ཞྭ་དམར་སེར་ཆེ་ཆུང་གཉིས།
ཐོར་སྣམ་དམར་སེར་གྱི་ཆོས་གོས། གདམས་ངག་མཛོད་ཀྱི་ཡིག་ཆ་
ཆ་ཚང་སོགས་གནང་སྦྱིན་གཏོས་ཆེན་མཛད། ཕྱིས་སུ་མཆོག་སྤྲུལ་
རིན་པོ་ཆེའི་ཞལ་ནས། དབང་ཞྭ་དམར་སེར་ཆེ་བ་དེ། ཀུན་
དགའ་འགྱུར་མེད་ཆོས་ཀྱི་དབང་ཕྱུག་གིས་འབྲོག་སྤྲུལ་འཇམ་དབྱངས་
-22-



མཁྱེན་རབ་རྒྱ་མཚོ་ལ་གནང་བ་ད་ལྟ་གཙང་སྒར་གྱི་རྟེན་སྒམ་
དུ་ཡོད། གཞན་རྡོར་དྲིལ་དབང་ཞྭ་དམར་པོ་ཆུང་བ་ད་ལྟ་བྱམས་
ཁང་གི་རྟེན་ཁྲོད་དུ་ཡོད། གདམས་ངག་མཛོད་དང་ཆོས་གོས་
གཉིས་ཀ་མང་ཚོགས་བཅོས་བསྒྱུར་ཆེན་མོའི་སྐབས་ཡལ་སོང་བ་རེད་
ཅེས་ཐུགས་ཕངས་པའི་རྣམ་པ་མཛད་དོ། །
དེ་ལྟར་གོང་སྨྲོས་མཁའ་འགྲོའི་བརྡ་དང་འཇམ་མགོན་ཀོང་སྤྲུལ་
རིན་པོ་ཆེས་ཞལ་བཞེས་ལྟར་དགོངས་དོན་གཉིས་འགལ་མེད་དུ་
མཆོག་སྤྲུལ་རིན་པོ་ཆེ་ཀུན་དགའ་ཤེས་རབ་ཆོས་འཕེལ་རྒྱ་མཚོའི་སྡེ་
དཔལ་ལྡན་ཇོ་ནང་བའི་ངེས་དོན་གྱི་བསྟན་པ་རིན་པོ་ཆེའི་དཔལ་དུ་
བྱོན་པ་ཡིན་ཏེ། མཁར་རྡོ་རྗེ་འཆང་ཀུན་དགའ་འགྱུར་མེད་ཆོས་ཀྱི་
དབང་ཕྱུག་གིས་ལོ་རེར་བཞིན་དུ་བྱམས་ཁང་དུ་ཆོས་ལུང་རེ་སློབ་
ཆེན་རྣམས་ཀྱི་གཙོས་སློབ་མ་རྣམས་ལ་གནང་སྲོལ་ཡོད་ལ། ལོ་ཞིག་
ལ་ཡབ་བད་ལིའི་གཞིར་ཀའི་ཁྱིམ་དུ་ཆོས་ལུང་གནང་དགོས་གསུངས།
ལོ་དེར་ཁྱིམ་གཞིར་སློབ་ཆེན་གོས་འོད་ཟེར་ཚང་དང་། འབྲོག་སྤྲུལ་
ཡོན་ཏན་རྒྱ་མཚོ། འདི་ལ་ཚོན་པོ་མའང་ཟེར་གསུངས། ཕྱོགས་
- 23 -



གླིང་ཚང་དང་འབྲོག་དགེ་འཇམ་དབྱངས་མཁྱེན་རབ་སོགས་ཆོས་གྲལ་
དུ་འཁོད་པ་ལ། དེའི་དུས་སུ་ཀུན་དགའ་འགྱུར་མེད་ཚང་གིས་
གསུང་གི་ལྷོངས་སུ་ཀོང་སྤྲུལ་རིན་པོ་ཆེའི་མཛད་པ་ཅི་གནང་གི་ཡོད་
དམ་གསུངས་པ་ལ། གོས་འོད་ཟེར་ཚང་གིས་མངལ་ལ་འཕེན་པ་
གནང་གི་ཡོད་ཞུས་པ་ལ། ཁོང་གིས་ཞལ་འཛུམ་རེ་གནང་བ་ལས་
ཅང་མ་གསུངས། དེ་ནས་འོད་ཟེར་ཚང་གིས་ཀུ་རེའི་ཚུལ་དུ་ཁོན་
མོ་ཞབས་རྡོལ་མ་སྐམ་པ་མ་ཡིན་ནམ་ཞུས་པ་ལ། ཁོང་གིས་ཞལ་
ནས་རྗེ་བཙུན་སྒྲོལ་མ་ལ་གསོལ་བ་རེར་བཏབ་ན་དངོས་གྲུབ་རེ་གནང་
ཤས་ཆེ་གསུངས་ཏེ། སློབ་ཆེན་རྣམས་ཀྱི་ནང་གི་སྐུ་ན་ཕྲ་མོ་འཇམ་
དབྱངས་མཁྱེན་རབ་རྒྱ་མཚོ་ལ་མཎྜལ་བཞི་བ་ཆོས་གསུངས་ཏེ། དེ་
ཉིན་མཎྜལ་བཞི་བ་གསུངས་བ་ཡིན་ཞིང་། མཆོག་སྤྲུལ་རིན་པོ་ཆེ་
འདི་འཁྲུངས་པའི་ཟླ་ཚེས་ཕྱིས་སུ་གཞིགས་ཚེ་དེ་དུས་སུ་ལྷུམས་སུ་
ཞུགས་པ་ཡིན་པར་གསུངས་པ་དང་། གོང་དུ་ཁོན་མོ་ཞབས་རྡོལ་
མ་སྐམ་པ་མ་ཡིན་ནམ་ཞེས་པ་དེ་དུས་མ་ཡུམ་གྱི་དགུང་ལོ་དྲུག་ཅུ་ལ་ཉེ་
བ་ཡིན་ནོ། །གཞན་ཡང་རྗེ་འདི་འཁྲུངས་ཏེ་དགུང་ལོ་ཉི་ཤུ་ཙམ་
བ 24.



བཞེས་པའི་སྐབས་སུ་བུ་ནང་བྱུང་སང་ལ་རྒན་མོ་ཞིག་ཚེའི་དུས་བྱས་
པ་ལ། མིག་མཐོང་ཅན་ཞིག་གི་སྣང་ངོར་བུད་མེད་གཉིས་ཀྱིས་ཀོང་
སྤྲུལ་རིན་པོ་ཆེ་ཕེབས་རྒྱུ་ཡིན་ཟེར་ཏེ། མཆོད་ཁང་དུ་གད་དར་
བྱེད་པ་ལ། མྱུར་དུ་མཆོག་སྤྲུལ་འདི་ཉིད་ཕེབས་པ་སོགས་མཐོང་
སྣང་དང་ངག་སྒྲོས་ཁུངས་ལྡན་མང་ངོ་། །དེ་ལྟར་རྗེ་འདིའི་སྐུ་ཚེ་
གོང་མ་ཀོང་སྤྲུལ་རིན་པོ་ཆེ་ཡིན་པ་གདོན་མི་ཟ་ཞིང་། མཆོག་སྤྲུལ་
རིན་པོ་ཆེ་ཁོང་གི་ཞལ་སྔ་ནས་ཀོང་སྤྲུལ་ཡིན་ཟེར་བ་དེ་དགོངས་པ་
ཅན་གྱི་གསུངས་ཡིན་མོད་ཀྱང་། འོན་ཀྱང་བླ་མ་རྣམས་ཀྱིས་
གསུངས་ལ་འཁྲུལ་བ་ག་ལ་མངའ། ཁོ་བོ་ལ་ཡང་ཉམས་དང་རྨི་
ལམ་ཟ་ཟི་ལ་སྔོན་གནས་འགའ་རེ་དྲན་གིན་འདུག་ཅེས་པ་ཁོང་གི་
རྩ་བའི་བླ་མ་ལ་ཞུས་པ་ཉེར་གནས་ཀྱིས་དངོས་སུ་ཐོས་པས་ཀྱང་
བསྙོན་དུ་མེད་དོ།།
དེ་ལྟར་ན་འཇམ་མགོན་ཀོང་སྤྲུལ་རིན་པོ་ཆེ་ནི། མདོ་དང་གཏེར་
ཆོས་དུ་མ་ནས་ལུང་བསྟན་པའི་བསམ་གྱིས་མི་ཁྱབ་པའི་སྐྱེས་བུ་དམ་
པ་ཞིག་སྟེ། ཏིང་འཛིན་རྒྱལ་པོ་ལས། གང་གི་ལག་ན་ཏིང་
-25 -



འཛིན་མཆོག་ཡོད་པ། །རྒྱལ་བ་བྱམས་པ་གྲགས་པ་མཐའ་ཡས་
བཞིན། །སེམས་ཅན་རྣམས་ཀྱི་དོན་མང་བྱེད་འགྱུར་ཞེས། །བློ་གྲོས་
མཐའ་ཡས་དེ་ནི་ངས་ལུང་བསྟན། །ཞེས་དང་། ལང་གར་
གཤེགས་པའི་མདོ་ལས། འདྲེན་པ་བློ་གྲོས་ཞེས་བྱ་ལ། །དེའི་འོག་
ཏུ་བྱས་དུས་ལ། །ཤེས་བྱ་རྣམ་ལྔ་སྟོན་པ་བོ། །དཔའ་བོ་ཆེན་པོ་
འབྱུང་བར་གྱུར། །ཅེས་དང་། སྔ་འགྱུར་རྙིང་མའི་སྒྱུ་འཕྲུལ་
ཀལྤ་དམ་བུའི་རྒྱུད་ལས། འཇིག་རྟེན་ཁ་བ་ཅན་ཞེས་སུ། ། །
པདྨའི་སྙིང་བོ་ཀུན་དགའ་དང་། །བློ་གྲོས་མཐའ་ཡས་ལ་སོགས་
པའི། །འཛིན་པའི་བསྟན་པ་རྒྱས་པར་འགྱུར། །ཞེས་སོགས་
མདོ་དང་གཏེར་ཆོས་དུ་མ་ནས་ལུང་བསྟན་པའི་ཚད་མའི་སྐྱེས་བུ་
ཞིག་གོ །སྐུ་ཚེ་དེ་ལ་ཡང་ཐུན་མོང་གདུལ་བྱའི་སྣང་ཚོད་དང་
མཐུན་པར་གནང་སྟེ་ཐོས་བསམ་སྒོམ་གསུམ་དང་འཆད་རྩོད་རྩོམ་
གསུམ་སོགས་ཐུན་མོང་དང་ཐུན་མོང་མ་ཡིན་པའི་རྡོ་རྗེ་ཐེག་པའི་
བཀའ་གཏེར་གསར་རྙིང་གི་དབང་ལུང་ཁྲིད་གསུམ་བཤད་སྒྲུབ་ལས་
གསུམ་གྱིས་མཛད་པ་རྒྱ་ཆེ་ལ་གཏིང་ཟབ་པའི་ཆ་རེ་ཡང་སྐྱེ་བོ་ཕལ་
• 26.



ལབs
བའི་ལོ་སྟོང་ཕྲག་ཙམ་དུ་འབད་ཀྱང་འགྲུབ་དཀའ་བའི་བསྟན་པ་ལ་
ཕྱག་རྗེས་ཟླ་མེད་པ་བཞག་པ་ཡིན་ཏེ། དཔེར་ན། བསྟན་བཅོས་
རྩོམ་པར་གཅིག་པུར་མཚོན་ན་ཡང་། མཛོད་ཆེན་རྣམས་ལྔ་སོགས་
པོ་ཏི་བརྒྱ་ཕྲག་ལས་བརྒལ་བ་དང་། བསྙེན་བསྒྲུབ་ལས་གསུམ་
བསྐྱེད་རྫོགས་ཉམས་ལེན་སོགས་ལ་གཞལ་ན་ལོ་བརྒྱ་ཕྲག་ལ་བརྩོན་
དགོས་པ་ལྟ་བུ་རྣམ་ཐར་ལྟར་དང་། དེའི་རིགས་འགྲེའི་འཆད་ཉན་
ལུང་རྒྱུན་སྤེལ་བ་དང་། བྱ་བ་ལས་ཀྱི་འཁོར་ལོ་རེ་རེ་ལ་ཡང་དམན་
པའི་ཡི་རང་ཙམ་ཡང་དཀའ་བའི་གནས་བསམ་གྱིས་མི་ཁྱབ་པའི་
གནས་དབང་ཐོབ་པའི་བྱང་ཆུབ་སེམས་དཔའ་ཁོ་ནས་སྤྱོད་ཡུལ་ལས།
ཚུལ་མཐོང་གི་སྤྱོད་ཡུལ་མ་གྱུར་བས་རྒྱས་པ་ཤེས་འདོད་ན་ཁོང་གི་
རྣམ་ཐར་ཆེན་མོ་ལས་ཤེས་པར་བྱའོ། ། །
དེ་ལྟ་བུའི་ཚད་མའི་སྐྱེས་བུ་ཆེནཔོ་མདོ་སྔགས་ཡོངས་རྫོགས་ཀྱི་བདག་
པོས་འཆད་རྩོད་རྩོམ་གསུམ་གྱིས་ལུང་རིགས་ཕྱོགས་མེད་དུ་སྒྲོགས་
པས་གཟུར་གནས་མཁས་པ་རྣམས་ཀྱི་ཐུགས་དབང་མེད་དུ་འཕྲོག་སྟེ།
ལྟ་སྒོམ་སྤྱོད་གསུམ་དང་མཁྱེན་བརྩེ་ནུས་གསུམ་གྱི་ཡོན་ཏན་ལ་
-27 -



-
--
hM
འཕགས་བོད་ལྗོངས་སུ་མཚུངས་ཟླ་དང་བྲལ་བ་ཡང་ཡང་བསྔགས་
པའི་ཕྱིར་རོ། །འཇམ་མགོན་ཀོང་སྤྲུལ་རིན་པོ་ཆེའི་སྐྱེས་པའི་རབས་
ནི། རྒྱལ་དབང་ཀརྨ་བ་དང་སི་ཏུ་ཉིན་བྱེད་འཇམ་དབྱངས་
མཁྱེན་བརྩེའི་དབང་ག མཁན་ཟླ་བཟང་སྤྲུལ་སྐུ་དང་། གཏེར་
ཆེན་མཆོག་གྱུར་གླིང་བ་སོགས་ཀྱིས་མགྲིན་གཅིག་ཏུ། གསང་
དབང་ཕྱག་ན་རྡོ་རྗེ། འཕགས་པ་ཀུན་དགའ་བོ། ཆོས་རྒྱལ་ཟླ་
བ་བཟང་བོ། གྲུབ་ཆེན་ནག་པོར་སྤྱོད་པ། སློབ་དཔོན་བཻ་རོ་ཙ་
ན། རོང་ཟོམ་ཆོས་བཟང་། རྗེ་བཙུན་ཐམས་ཅད་མཁྱེན་པ་ཏཱ་
ར་ནཱ་ཐ། སྨིན་གླིང་ལོ་རྒྱན་གཏེར་སྟོན། གཏེར་བདག་གླིང་བ་
རྣམས་ཡིན་པ་ཞལ་མཐུན་པར་གསུངས་པ་དང་། གཞན་ཡང་རྒྱ་
བོད་ཀྱི་མཁས་གྲུབ་གཉིས་ལྡན་སྐྱེས་བུ་དམ་པ་དང་། ལྔ་རིག་སྨྲ་
བའི་པཎྜི་ཏ་དང་། སྦས་པ་ཀི་སི་ལ་སོགས་གསུངས་པ་འཇམ་
མགོན་རིན་པོ་ཆེའི་རྣམ་ཐར་དུ་གསུངས་ན་ཡང་འདིར་སྤྲོས་པ་དོར་
ཏེ་ས་བོན་ཙམ་སྨྲས་པའོ། །དེ་ཐམས་ཅད་ཀྱང་སེམས་ཅན་གྱི་
ཁམས་དང་དབང་བོ་མོས་པ་མཐའ་ཡས་པའི་དབང་གིས་གང་ལ་
-2-



གང་འདུལ་གྱིས་སྐུའི་བཀོད་པ་བཞེངས་པ་ཡིན་ཏེ། རྒྱུན་ལས།
རྒྱལ་སྲས་བརྩོན་འགྲུས་མཆོག་ལ་བརྟེན་པ་དེ། །སེམས་ཅན་ཚོགས་
རབ་སྨིན་པར་བྱེད་པ་ན། །ཕ་རོལ་སེམས་དགེ་གཅིག་གི་ཕྱིར་
ཡང་ནི། །བསྐལ་བ་བྱེ་བ་སྟོང་དུ་འང་སྐྱོ་མི་འགྱུར། །ཞེས་པ་ནས།
དེ་ནི་མཆོག་དང་ནང་དུ་ཏིང་ངེ་འཛིན། །དཔག་མེད་རྣམ་པར་རོལ་
བ་ཀུན་སྟོན་ཞིང་། །བཟོ་དང་སྐྱེ་བ་མཆོག་གི་སྤྲུལ་བ་ཡིས། །སེམས་
ཅན་རྣམས་ཀྱི་དོན་དུ་དུས་ཀུན་གནས། །ཞེས་བཟོ་དང་སྐྱེ་བ་སྤྲུལ་
སྐུ་ཡང་སྤྲུལ་ཞིང་སྤྲུལ་བ་དཔག་ཏུ་མེད་པ་དུས་ཅིག་ཅར་དུ་སྟོན་པ་ནི་
སངས་རྒྱས་རྣམས་ཀྱི་ཆོས་ཉིད་དུ་ངེས་པ་སྟེ། ཇི་སྐད་དུ། ངེས་པ་
དོན་གྱི་མཁས་དབང་ཆེན་པོ་འཇམ་པའི་དབྱངས་ཐུབ་བསྟན་དགེ་
ལེགས་རྒྱ་མཚོའི་ཞལ་སྔ་ནས། གང་གི་སྐུ་ནི་སྐུ་གཅིག་ཉིད་ཀྱང་
རབ་འབྱམས་གཟུགས་ཀྱི་རྣམ་པའི་བདག་ཉིད་སྐུ། ཞེས་དང་།
གཞན་ཡང་། ཇི་ལྟར་ཉི་མ་འབད་མེད་ཕྱོགས་ཕྱོགས་ཀུན་ཏུ་འོད་
ཟེར་དག །རབ་འབྱམས་གསལ་བ་མང་བོས་ལོ་ཏོག་རྣམ་སྨིན་བྱེད་པ་
ལྟར། །དེ་བཞིན་ཆོས་ལྡན་ཉི་མའང་རབ་ཞིར་བྱེད་པ་ཆོས་ཀྱི་
-29 -



འོད། །རབ་འབྱམས་དག་གིས་ཕྱོགས་ཕྱོགས་ཀུན་ཏུ་སེམས་ཅན་
རྣམ་སྨིན་མཛད། །ཅེས་གསུངས་པ་ལྟར། གདོད་མའི་མགོན་
པོའི་ངོ་བོ་རིང་ནས་མངོན་པར་རྫོགས་པར་སངས་རྒྱས་ཟིན་ན་ཡང་།
སྣ་ཚོགས་གདུལ་བྱ་འདུལ་བའི་རྣམ་འཕྲུལ་གཅིག་ལས་དུ་མ་སྤྲུལ་བ་
དང་། དུ་མ་གཅིག་ཏུ་སྡུད་པ་སོགས་སོ་སོ་སྐྱེ་བོས་ཚད་བཟུང་མི་
ནུས་ཏེ། དཔེར་ན་རྗེ་བཙུན་ཐམས་ཅད་མཁྱེན་པའི་རྣམ་འཕྲུལ་
ཡོངས་སུ་གྲགས་པ་རྣམས་ཀྱང་དུས་གཅིག་ལ་མང་དུ་བྱོན་པ་དང་།
འདིར་ཡང་ཀུན་དགའ་བོ་དང་། ཤ་ནའི་གོས་ཅན་ལྟ་བུ་དུས་
གཅིག་པ་དང་། མི་ཚེ་གཅིག་གི་ཐོག་མཐའ་བར་གསུམ་དུ་བྱོན་པ་
དང་། རང་རེ་རྣམས་ཀྱི་ཚུལ་མཐོང་གི་བློས་སངས་རྒྱས་བྱང་ཆུབ་
སེམས་དཔའི་བསམ་གྱིས་མི་ཁྱབ་པའི་ཚུལ་ཏེ་རྟོགས་མི་ནུས་པས།
རང་རང་གིས་རྣམ་རྟོག་དང་མཐུན་མི་མཐུན་གྱིས་གཏམ་སྣ་ཚོགས་ཀྱི་
ཅ་ཅོ་འདོན་པ་ནི་བསམ་གྱིས་མི་ཁྱབ་པའི་གནས་ལ་བསྐུར་བ་འདེབས་
པའི་ཉེས་ལྟུང་གི་རྒྱུ་ལས་མ་འདས་ཏེ། ས་དང་བོ་རབ་ཏུ་དགའ་བ་
ལ་གནས་པའི་རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ཀྱང་དུས་
-30 -



གཅིག་ལ་སྤྲུལ་བ་བརྒྱ་འགྱེད་པ་གཞུང་ཆེན་མོ་རྣམས་ལ་རླུང་ལྟར་
གྲགས་པའི་ཕྱིར། ཐེག་པ་ཆེན་པོའི་རྒྱུ་ཕ་རོལ་ཏུ་ཕྱིན་པའི་དབང་
དུ་བཏང་ན། རྗེ་བླ་མ་འདིས་དང་བོ་བྱང་ཆུབ་མཆོག་ཏུ་སེམས་ཇི་
ལྟར་བསྐྱེད་ཚུལ་ནི། རྗེ་བཙུན་ཐམས་ཅད་མཁྱེན་པའི་གསང་
རྣམ་དུ་སྔོན་སངས་རྒྱས་རྣམ་གཟིགས་ཀྱི་དྲུང་དུ་ཐུགས་བསྐྱེད་པར་
གསུངས་ཀྱང་བར་སྐབས་དགོངས་པ་ཅན་གྱི་གསུངས་ཏེ། ཁོང་
ཉིད་བཻ་རོའི་སྤྲུལ་བ་ཡིན་པ་ལུང་གིས་ཟིན་པ་དང་ཞལ་གྱིས་བཞེས་
པ་ཡིན་ཏེ། བི་རོའི་རྣམ་ཐར་འདྲ་འབག་ཆེན་མོ་ལས། བདག་
གི་སྤྲུལ་བ་ཀུན་མཁྱེན་ཇོ་ནང་ཞེས། །བོད་ཁམས་འདི་ན་མཁས་
ཤིང་གྲུབ་བརྙེས་པའི། །བསྟན་པའི་སྲོག་འཛིན་མདོ་སྔགས་བདག་
པོར་འགྱུར། །ཞེས་ལུང་གིས་གྲུབ་པ་དང་། རྣམ་ཐར་མ་བཅོས་
ལྷུག་པའི་རྟོགས་བརྗོད་ལས། རྗེ་བཙུན་རིན་པོ་ཆེའི་ཞབས་འབམ་
གྱིས་སྨྱུང་ཚུལ་གནང་སྐབས། ཁོང་གི་ཞལ་ནས་སྔོན་བཻ་རོ་ཙ་ནས་
བཙུན་མོ་དམར་རྗེན་མ་ལ་མཛེ་བཏང་བའི་ལན་ཆགས་སུ་བཻ་རོའི་སྐྱེ་
འཕྲེང་ཐམས་ཅད་དུ་ཀླུ་དེ་ཚུར་ལ་སྡང་བ་ཡིན་ཞེས་བཻ་རོའི་སྐྱེ་བ་ཡིན་
-31-



པ་ཞལ་གྱིས་བཞེས་པ་དང་། བི་རོ་ནི་མ་འོངས་རྣམ་འདྲེན་སྟོང་གི་
ཐ་མ་མོས་པ་ཡིན་པར་གསུངས་པ་དང་། འཇམ་མགོན་ཏཱ་ར་ནཱ་ཐ་
ཡང་། ཇི་སྐད་དུ། རྒྱ་གར་ཡུལ་ན་གྲུབ་ཆེན་ནག་པོ་སྤྱོད། །ཁ་
བ་ཅན་དུ་མི་མཆོག་དུས་གསུམ་མཁྱེན། །མ་འོངས་སངས་རྒྱས་ནམ་
མཁའི་ཐིག་ལེ་དཔལ། །ཏཱ་ར་ནཱ་ཐའི་ཞབས་ལ་གསོལ་བ་འདེབས། །
ཞེས་ནམ་མཁའི་ཐིག་ལེ་དང་མོས་པ་གཉིས་གཅིག་ཡིན་པར་ཚད་ལྡན་
གྱི་མཁས་གྲུབ་འགས་གསུངས་སོ། །བི་རོ་ཙ་ནའི་ཐུགས་ཇི་ལྟར་
བསྐྱེད་ཚུལ་ནི། བསྐལ་བ་བཟང་བོའི་མདོ་ལས། དེ་བཞིན་
གཤེགས་པ་སྣང་མཛད་སློང་བའི་ཚེ། །དེ་བཞིན་གཤེགས་པ་བཀོད་
པའི་རྒྱལ་བོ་ལ། །བཤོས་དག་བདག་ཉིད་བཙོངས་ཏེ་སྦྱར་ནས་
ཀྱང་། །དང་བོ་བྱང་ཆུབ་མཆོག་ཏུ་སེམས་བསྐྱེད་དོ། །ཞེས་བདག་
ཉིད་བཙོང་བའི་རིན་གྱིས་དེ་བཞིན་གཤེགས་པ་བཀོད་པའི་རྒྱལ་བོ་ལ་
བཤོས་ཀྱིས་མཆོད་པ་ཕུལ་ནས་བྱང་ཆུབ་མཆོག་ཏུ་ཐུགས་བསྐྱེད་
པ་ལ་སོགས་ནས་དགེ་བའི་རྩ་བ་དང་སྨོན་ལམ་གྱི་སྟོབས་དང་།
སེམས་བརྟན་པས་མི་ལྡོག་པར་རབ་ཏུ་འགྲོ་བ་མ་ཞུམ་པའི་སྙིང་སྟོབས་
，•32



མཆོག་གི་ཕ་རོལ་ཏུ་སོན་པས་སྤྲོ་ཞིང་བརྟུལ་ཕོད་ལ། བརྩོན་
འགྲུས་ཆེན་པོ་རྨད་དུ་བྱུང་བས་བསྐལ་བ་ཆེན་མོ་གསུམ་མམ།
བདུན་དང་བཅུ་དང་སུམ་ཅུ་རྩ་གསུམ་ལ་སོགས་པ་མདོ་སྡེ་རྣམས་ལས་
ཇི་སྐད་དུ་གསུངས་པའི་གྲངས་དེ་ཉིད་ཀྱི་ཡུན་དང་བཅས་པའམ།
སྐད་ཅིག་མ་གཅིག་ལ་ཡང་བསྐལ་བ་གྲངས་མེད་པའི་ཡང་གྲངས་མེད་
པར་བྱིན་གྱིས་བརླབས་པར་མཛད་པའི་ཏིང་ངེ་འཛིན་གྲུབ་པའི་
མཐུས། ཡུན་ཐུང་བའམ་རིང་བའང་མཐའ་གཅིག་ཏུ་མ་ངེས་པ་
འགལ་བ་ལྟར་སྣང་ཡང་མི་འགལ་བའི་ཆོ་འཕྲུལ་གྱི་སྒོ་ནས་བསོད་
ནམས་དང་། ཡེ་ཤེས་ཀྱི་ཚོགས་ཀྱིས་བསྡུས་པའི་ཚོགས་གཉིས་
མཐར་ཕྱིན་པར་མཛད་དེ། རྒྱུན་མཐའི་ཡེ་ཤེས་མངོན་པར་བྱང་
ཆུབ་པ་ལྔའི་ཐབས་ཀྱིས་བླ་ན་མེད་པའི་གོ་འཕངས་རྫོགས་སྨིན་སྦྱངས་
གསུམ་མཐར་ཕྱིན་ཅིང་། སྐུ་བཞིའི་བདག་ཉིད་བརྙེས་ཟིན་མོད་
ཀྱང་། རྒྱུད་བླ་མ་ལས། ཐུགས་རྗེ་ཆེན་པོས་འཇིགརྟེན་མཁྱེན། །
འཇིག་རྟེན་ཀུན་ལ་གཟིགས་ནས་ནི། །ཆོས་ཀྱི་སྐུ་ལས་མ་གཡོས་
པར། །སྤྲུལ་བའི་རང་བཞིན་སྣ་ཚོགས་ཀྱིས། །ཞེས་སོགས་ལྟར།
-33•



ལྔ་བདོའི་དུས་འདིར་ཞིང་འདིའི་གདུལ་བྱ་རྗེས་སུ་འཛིན་པའི་དུས་ལ་
བབས་པ་དང་། བསྟན་འགྲོ་སྤྱི་དང་ཁྱད་པར་དུ་ཆོས་རྗེ་ཇོ་ནང་བ་
དང་གསང་བདག་སྒྲོལ་བའི་མགོན་པོའི་མདོ་སྔགས་ཀྱི་བསྟན་པ་སྤེལ་
བ་ལ་ཐུགས་བསྐྱེད་དང་གོ་ཆ་ལྷག་པར་བཞེས་ཏེ། ཐབས་ལ་མཁས་
པའི་གདུལ་བྱའི་སྣང་ཚོད་དང་མཐུན་པར་ཐུགས་བསྐྱེད་བཙན་པོས་
དབང་གིས་བྱོན་པ་ཡིན་ཏེ། འཇམ་མགོན་ཀོང་སྤྲུལ་རིན་པོ་ཆེ་ཁོང་
གིས་མཛད་པའི་རྗེ་བཙུན་ཏཱ་ར་ནཱ་ཐ་ལ་བསྔགས་པ་ངོ་མཚར་མཐའ་
ཡས་ཞེས་བྱ་བ་ལས། ཁོ་བོ་རྒྱལ་བ་པདྨའི་རྗེས་ཞུགས་ཀྱང་། །
ཁྱེད་ཀྱི་བསྟན་པ་འདི་ལ་ཤིན་ཏུ་དད། །འོན་ཀྱང་བསྟན་པ་སྤེལ་བའི་
མཐུ་མེད་པ། །སྨོན་ལམ་བཏབ་ཀྱང་རེ་བ་ཉིད་དུ་ཟད། །ཞེས་
ཁེངས་སྐྱུངས་དང་བཅས་ཏེ་གསུངས་པ་དང་། ཞེས་གསུངས་པ་ལྟར་
སྨོན་ལམ་དང་སྙིང་རྗེའི་དབང་གིས་མཆོག་སྤྲུལ་རིན་པོ་ཆེ་འདི་ཡང་
བྱོན་པ་ཡིན་པ་གདོན་མི་ཟའོ། །དེ་ལྟར་རྗེ་འདིའི་སྐུ་འཕྲེང་གོང་མ་
ཡོངས་གྲགས་རྣམས་མཚན་གྱི་རྣམ་གྲངས་ཙམ་ལས་རྒྱུས་པར་རང་
རང་གི་རྣམ་ཐར་ལྟར་རོ། །
-34-



སྨྲས་པ། དམིགས་མེད་འགྲོ་ལ་བརྩེ་ཆེན་སྙིང་རྗེ་ཡིས། །
སྤྲོས་བྲལ་ཞི་བདེའི་རོ་ལ་མི་ཞེན་པར།།
འཇིགས་རུང་ཡ་ང་སྲིད་གསུམ་འདམ་བུའི་མཚོར།།
རྒྱལ་སྲས་པདྨོ་སྐྱེ་དགུའི་དཔལ་དུ་བཞད།།
ཐུབ་པའི་དྲུང་དང་འཕགས་བོད་འཇིག་རྟེན་དང་།།
དག་དང་མ་དག་ཞིང་ཁམས་རབ་འབྱམས་སུ།།
ཐ་དད་གདུལ་བྱའི་མཚོ་ལ་ཟླ་བའི་འཕྲེང་།།
མ་ལུས་བརྗོད་པ་བྱིས་པའི་ཡུལ་ལས་འདས།།
ཆོས་ཀྱི་རོལ་མོ་ལྐུགས་པའི་མཐའ་འཁོབ་འདིར།།
ལྗགས་འདབ་གཅིག་གིས་སྐད་གཉིས་རྒྱུད་མང་ཅན། །
ལོ་པཎ་འཕྲིན་ལས་འཆི་མེད་པ་ཏྲ་ཧས། །
མདོ་སྔགས་སྒྲ་བརྒྱའི་འགྱུར་ཁུག་ད་དུང་ལྡིར།།
35



ཁ་ཅིག་མཁས་པའི་ལེགས་བཤད་རོལ་མོ་སྙན།།
ལ་ལར་བཙུན་པའི་ཚུལ་ཁྲིམས་དྲི་ངད་ལྡང་། །
གཞན་རྣམས་རིམ་གཉིས་རྣལ་འབྱོར་གདངས་དང་ལྡན། །
ཡ་མཚན་སྒྱུ་མའི་ཟློས་གར་འབུམ་དུ་རྩེན། །
ལའཛབ་
མཁྱེན་པའི་རླབས་ལ་འཕགས་ཡུལ་པཎ་གྲུབ་ཀྱང་། །
བཟོད་མིན་སྒྲོལ་མགོན་ཞབས་ཀྱི་གསང་ཆེན་བསྟན།
སྤེལ་ལ་རྒྱལ་བའི་ལུང་གི་མེ་ཏོག་འཛུམ། །
བློ་གྲོས་མཐའ་ཡས་གྲགས་པའི་བ་དན་གཡོ། །
རྒྱལ་སྲས་རབ་དགའི་ས་ལ་གནས་པས་ཀྱང་། །
དུས་གཅིག་རྣམ་འཕྲུལ་བརྒྱ་ཕྲག་བཅུ་སྤྲོ་ན། །
རྫོགས་སྨིན་སྦྱངས་གསུམ་མཐར་ཕྱིན་མགོན་པོ་འདིས། །
དཔག་ཡས་སྤྲུལ་བའི་བཀོད་པ་སུ་ཡིས་བརྗོད། །
ཅེས་མཁར་རྡོ་རྗེ་འཆང་ཀུན་དགའ་ཤེས་རབ་ཆོས་འཕེལ་རྒྱ་མཚོ་
36-



དཔལ་བཟང་བོའི་རྣམ་པར་ཐར་བ་ངེས་དོན་བསྟན་པའི་མཛེས་རྒྱན་
བསམ་འཕེལ་ནོར་བུའི་དོ་ཤལ་ཞེས་བྱ་བ་ལས་སྐུ་འཕྲེང་གོང་མ་འགའ་
སྟོང་ཐུན་གྱི་ཚུལ་དུ་བསྡེབས་པའོ། །
,
•
*
*
*
'，
*
+
8
，，
++
+
+
+
་་
་ ་
.
ན
ga
གཏཾ
བསྒྱུ༌
*
༦
བསམ
s:32:28;
ས
8
:
:
;
A
་
:
ས
རིས་
E
*
ན་
h
8
ན
A4
ས
*
པ
་
y
ཐ་ཐ་
3:
ས་
-
-
བན
ཝཱ;
;:
༔
*,
.
ས་
ས
*
E:
་
སམ་
ས
ར
བ
སྨན་
་
༩
•17-
-31 -



་
་
-
--
གཉིས་པ་སྐུ་ཚེ་འདིའི་རྣམ་ཐར་ད་ལྟའི་ཐུན་མོང་གདུལ་བྱའི་མཐུན་
སྣང་དུ་གྲུབ་པ་ཅུང་ཟད་བརྗོད་པ་ལ། །
རིགས་ཕུན་སུམ་ཚོགས་པ་ལ་སྐྱེ་བ་བཞེས་ཚུལ་དང་། བཞེས་ནས་
རྟེན་དེ་ལ་ཡོན་ཏན་བརྙེས་ཚུལ། བརྙེས་ནས་བསྟན་པ་ལ་བྱ་བ
མཛད་ཚུལ་དང་། མཐར་གཟུགས་སྐུའི་བཀོད་པ་ཆོས་དབྱིངས་སུ་
བསྡུས་ཚུལ་ལོ། །
དང་བོ། བདག་ཉིད་ཆེན་པོ་འདི་ཉིད་གང་དུ་འཁྲུངས་པའི་ཡུལ་ནི།
འཛམ་གླིང་འདིའི་སའི་ལྟེ་བ་རྒྱ་གར་རྡོ་རྗེ་གདན་གྱི་བྱང་ཕྱོགས།
ཆོས་རྒྱལ་མེས་དབོན་རྣམས་ཀྱི་བཀའ་དྲིན་ལས་ཐེག་པ་ཆེན་པོའི་ཆོས་
དང་གང་ཟག་དར་བའི་ཡུལ་གྲུ་ཆེན་པོ། བོད་ཁ་བ་ཅན་གྱི་རྒྱལ་
ཁམས་སུ་གྲགས་པ་ལས་སྟོད་མངའ་རིས་སྐོར་གསུམ་དང་། བར་
དབུས་གཙང་རི་བཞི། སྨད་མདོ་ཁམས་སྒང་དྲུག་ཅེས་པའི་ཡ་གྱལ་
ལས་དམར་རྫ་སྒང་དང༌། བོད་ཀྱི་རྩེ་ལྷ་བཅུ་གསུམ་ལས་ཤར་ ་
གཉེན་པོ་གཡུ་རྩེའི་ཕོ་བྲང་གི་མདུན་སྒོ་རྔ་ཡུལ་གསེར་ལྡན་སྒེག་མོའི་
དཀྱིལ་འཁོར་དུ། མཆོག་གསུམ་གྱིས་དད་པས་འཚོ་བའི་ཡུལ་སྡེ་ཁྲི་
-38-



ཕྲག་དུ་མ་སྐར་ཚོགས་ལྟར་བཀྲ་བ། ལུང་རིགས་ཀྱི་ཆོས་སྒྲ་ཕྱོགས་
ཀུན་ཏུ་སྒྲོགས་པའི་གདངས་མ་ཉམས་པ་དང་། བསྐྱེད་རྫོགས་ཀྱི་
ཉམས་ལེན་གྱི་གདངས་དང་ལྡན་པའི་ཆོས་སྡེ་བཅུ་ཕྲག་ལྔ་ཙམ་དར་
བས་དགེ་འདུན་ལི་ཁྲིའི་རྒྱ་མཚོ་ལྟར་གཡོ་བའི་ཞིང་ཁྱད་པར་ཅན།
ས་ལ་དགེ་བཅུ་ཚང་ཞིང་མེ་ཏོག་སྣ་ཚོགས་ཀྱིས་མགོ་ལྡེམ་ཞིང་། རྩི་
ལྗོན་སོགས་སྨན་སྣ་སྣ་ཚོགས་འཁྲུངས་པའི་ལྷན་སྐྱེས་ཀྱི་དྲི་ངད་བསང་
གཏོར་ཕྱོགས་ཀུན་ཏུ་འཐུལ་ག རྔ་ཀླུང་གང་གཱ་གཉིས་པ་དལ་གྱིས་
འབབ་ཅིང་འདབ་ཆགས་སྣ་ཚོགས་ཀྱིས་མགྲིན་གླུའི་རྒྱུད་མང་ཕན་
ཚུན་འགྲན་བཞིན་དུ་འཁྲོལ་བ་དང་། ཁྱད་པར་ཞིང་འདིར་ཁུ་བྱུག་
བུ་མོའི་འགྱུར་ཁུག་ཐོག་མར་སྒྲོགས་པའི་ཡུག སའི་དཔྱད་ཀྱི་རྟེན་
འབྲེལ་ལས་གཞུང་ལུགས་རབ་འབྱམས་ལ་མཁས་པའི་སྐྱེས་བུ་དམ་པ་
བྱོན་པའི་གནས་ཁྱད་པར་ཅན་ཤེས་རབ་རལ་གྲི་དཀྲིགས་པའི་མདའ་
བཞི་སྟེ། མཁར་མདའ་དང་རྩི་མདའ་བང་མདའ་དང་དུང་མདའ་
ཞེས་པའི་ནང་ཚན་ཕྱི་མ་ནི། བདག་ཅག་གི་དཔལ་ལྡན་བླ་མ་དམ་
པ་མཁར་རྡོ་རྗེ་འཆང་ཆེན་པོ་མཆོག་སྤྲུལ་ཀུན་དགའ་ཤེས་རབ་ཆོས་
•39-



འཕེལ་རྒྱ་མཚོའི་སྡེའི་མཚན་དཔེའི་མེ་ཏོག་བཞད་པའི་ཡུལ་ཡིན་ནོ། །
དེ་ལྟ་བུའི་སྣོད་བཅུད་ཀྱི་བཀོད་པ་ཕུན་སུམ་ཚོགས་པ་ལ། ཁྲི་
བརྒྱད་སྟོང་བ་ལས། བྱང་ཆུབ་སེམས་དཔའ་སེམས་དཔའ་ཆེན་པོ་
རིགས་ཆེན་པོ་དག་ཏུ་སྐྱེ་བ་སྟེ། དེ་ནི་བྱང་ཆུབ་སེམས་དཔའ་
སེམས་དཔའ་ཆེན་པོའི་རིགས་ཕུན་སུམ་ཚོགས་པ་ཡིན་ནོ། །ཞེས་དང་།
རུས་ཀྱང་དེ་ཉིད་ལས། རིགས་གང་ལས་སྔོན་གྱི་བྱང་ཆུབ་སེམས་
དཔའ་སེམས་དཔའ་ཆེན་པོ་དག་བྱུང་བར་གྱུར་བ་སྟེ། དེ་ནི་བྱང་
ཆུབ་སེམས་དཔའ་སེམས་དཔའ་ཆེན་པོའི་རུས་ཕུན་སུམ་ཚོགས་པ་
ཡིན་ནོ། །ཞེས་དང་། མདོ་རྒྱན་སྦྱར་ཚུལ་ལྟར་མངོན་རྟོགས་
རྒྱན་ལས། མངལ་དུ་འཇུག་པ་མཆོག་དང་། །རིགས་དང་རུས་
དང་ཆོ་འབྲང་དང་། །ཞེས་གསུངས་པ་ལྟར་རྗེ་འདིའི་རིགས་རུས་
སམ་གདུང་རྒྱུད་ནི། སྐྱེས་ཆེན་དམ་པ་བསམ་གྱིས་མི་ཁྱབ་པ་རྣམས་
འཁྲུངས་པའི་བྱིན་གྱིས་བརླབས་པའི་གདུང་རྒྱུད་དྲི་མ་མེད་པ་ཞིག་
ཡིན་ཏེ། དེ་དག་གི་རྣམ་ཐར་མདོར་བསྡུས་པ་ཙམ་བརྗོད་ན།
སངས་རྒྱས་ཚེ་དཔག་མེད་ཀྱི་སྤྲུལ་བ་མཁར་བླ་ཀུན་དགའ་དར་རྒྱས་
-40-



དང་། གཅུང་དང་བོའི་སངས་རྒྱས་གཉིས་ཀྱིས། འབྲོག་དགེ་
དཔོན་སློབ་ཆེན་པོ་ཀུན་དགའ་དཔལ་བཟང་རྩ་བའི་བླ་མ་བསྟེན་ཏེ།
གདམས་པ་མ་ལུས་པ་གསན་ཞིང་སློབ་མའི་ཚོགས་ཀྱི་ནང་ནས་ཐུགས་
སྲས་སུ་གྱུར། ཁོང་རྣམ་གཉིས་ཀྱིས་བཤད་སྒྲུབ་རྟག་བརྟན་གླིང་
གི་གདན་ས་བཏབ་པ་དང་། བྱམས་ཆེན་སོགས་རྟེན་མང་པོ་
བཞེངས་ཏེ། ངེས་དོན་གྱི་བསྟན་པ་རིན་པོ་ཆེ་ལ་མཛད་རྗེས་ཆེ།
དེའི་རྗེས་སུ་མཁས་གྲུབ་གཉིས་ལྡན་གྱི་སྐྱེས་བུ་དམ་པ་གཅིག་ལས་
གཅིག་ལྷག་པའི་གསེར་རིའི་འཕྲེང་བ་བཞིན་དུ་བྱོན་ཏེ། རྒྱལ་
བའི་བསྟན་པ་རིན་པོ་ཆེ་སྤྱི་དང་ཁྱད་པར་དུ་ཐུབ་བསྟན་སྲིད་ན་
བཞུགས་པའི་སྙིང་བོ་རང་ལུགས་དཔལ་ལྡན་ཇོ་ནང་བའི་ངེས་དོན་གྱི་
བསྟན་པ་རིན་པོ་ཆེ་ལ། ཀློག་པ་ཐོས་བསམ་གྱི་འཆད་ཉན་དང་།
སྤོང་བ་བསམ་གཏན་གྱི་ཉམས་ལེན། བསྟན་པའི་མཐུན་རྐྱེན་དུ་བྱ་བ་
ལས་ཀྱི་འཁོར་ལོ་གསུམ་གྱིས་སྲི་ཞི་སྟེ་བྱ་བྱེད་ལས་གསུམ་གྱིས་བཀུར་
སྟི་བླ་ན་མེད་པར་མཛད་པ་ཡིནཏེ། ཇི་སྐད་དུ། ཀུན་དགའ་
དཔལ་བཟང་ཐུགས་བསྐྱེད་མཁའ་དབྱིངས་ལས། །རྒྱུད་འཛིན་བུ་
- 41 -



དE
སློབ་རྒྱུ་སྐར་འཕྲེང་བའི་དབུས། །སྨྲ་བའི་ཟླ་བ་ཀུན་དགའ་དར་རྒྱས་
ཀྱིས། །བཤད་སྒྲུབ་རྟག་བརྟན་གླིང་གི་གདན་ས་བཏབ། །དེ་ནས་
རིམ་བཞིན་མཁས་གྲུབ་གསེར་རིའི་འཕྲེང་། །བྱོན་པ་རྣམས་ཀྱི་རྒྱལ་
བསྟན་རིན་ཆེན་དང་། །ཁྱད་པར་རང་ལུགས་ངེས་དོན་སྙིང་
བོ་ལ། །འཁོར་ལོ་གསུམ་གྱིས་སྲི་ཞུ་བླ་མེད་མཛད། །ཅེས་གསུངས་
པ་ལྟར། ངེས་དོན་གྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་
མཛད་པའི་དམ་པ་མང་དུ་བྱོན་པ་ཅུང་ཟད་འོག་ཏུ་གསལ། བསྐྱེད་
རྫོགས་ལ་མངའ་བརྙེས་པས་འཕོ་བ་གྲོང་འཇུག་གི་གདམས་པ་ལ་
དབང་འབྱོར་བའི་ཤར་མཚོ་ནམ་མཁའ་རྒྱལ་མཚན་གྱིས་བཏབ་པའི་
དགོན་སྲིབ་རྒྱ་མཁར་གླིང་གི་དགོན་མ་ལག་དང་བཅས་པའི་བདག་
པོར་གྱུར། ཨ་འདུས་ཡག་འགོ་དགོན་ནམ་མཁར་ནང་དགོན་པའི་
སྤྲུལ་སྐུ་ཤར་རྩེ་ཆོས་རྗེ་བློ་བཟང་ངག་དབང་འཕྲིན་ལས་འདིའི་དབོན་
རྒྱུད་དུ་འཁྲུངས་པས་མཁར་སྤྲུལ་སྐུ་ཞེས་པའི་མཚན་ཐོག་མར་ཆགས།
དགའ་ལྡན་ཤར་རྩེ་མཁན་པོའི་ཡང་སྤྲུལ་ཨ་འདུས་ཡག་འགོ་དགོན་དུ་
རྔ་ཡུལ་སྐྱེ་དགུའི་རྟེན་དུ་དུས་གསུམ་སངས་རྒྱས་བཞེངས་བ་པོ་དང་།
•42 -



--
--
-
རྩེ་ཡག་ཅེས་པའི་ས་གནས་སུ་མགོན་དཀར་ཡིད་བཞིན་ནོར་བུ་བསྒྲུབ་
སྟེ་གྲུབ་པའི་རྟགས་ཐོན་ཏེ། བསྟན་འགྲོའི་དོན་རྒྱ་ཆེན་བསྒྲུབས།
དེ་བར་མཆོག་སྤྲུལ་ཀུན་དགའ་ངག་དབང་འཕྲིན་ལས་དང་། བློ་
བཟང་ངག་དབང་འཕྲིན་ལས་ཞེས་པ་བྲིས་པ་མཐོང་ཡང་སྡོམ་རྒྱུན་གྱི་
མཚན་གསོལ་ལུགས་སྙམས། མཁར་བླ་བསམ་འགྲུབ་རྒྱ་མཚོ་
སོགས་མཁས་བཙུན་བཟང་གསུམ་ལྡན་པའི་བླ་རབས་བདུན་གྱི་སྐུ་
རིང་ལ་རྗེ་བཙུན་ཀུན་དགའ་སྙིང་བོའི་སྡོམ་རྒྱུན་རྣམ་པར་དག་པ་
དང་། རིམ་གཉིས་རྣལ་འབྱོར་དང་ཁྱད་པར་དུ་དཔལ་ལྡན་ཇོ་ནང་
བའི་སྦྱོར་བ་ཡན་ལག་དྲུག་གི་ཉམས་ལེན་དང་དབང་ལུང་མན་ངག་
རྣམས་མ་ཉམས་པར་ཚུལ་བཞིན་དུ་སྤེལ། ཁྱད་པར་དུ་གྲུབ་ཆེན་
དུས་ཞབས་པ་ཆེན་པོའི་རྣམ་འཕྲུལ་མཁར་བླ་བསྟན་པ་ཆོས་འཕེལ་ནི།
བསམ་གྱིས་མི་ཁྱབ་པའི་རྣམ་ཐར་ཅན་ཞིག་སྟེ། ཁོང་ཉིད་འཇམ་
པའི་རྡོ་རྗེའི་རྣམ་འཕྲུལ་དུ་མི་འཇིགས་བདེན་པའི་ཞལ་གྱིས་བཞེས་པ་
སོགས་ངོ་མཚར་བ་མང་བ་དང་། གང་གི་སློབ་ཆེན་བཞིའི་ཡ་གྱལ་
ཨ་མཆོག་སྐུ་འཕྲེང་དང་བོ་བསྟན་པའི་རྒྱལ་མཚན་གྱི་གསུངས། རྗེ་
-43-



UE
འདི་ཉིད་ཀྱི་རྣམ་ཐར་གསོལ་འདེབས་ལས། མགོན་ཁྱོད་འགྲོ་ལ་
བརྩེ་བའི་ཟླ་སྣང་གིས། །དང་བོའི་སངས་རྒྱས་རྒྱུད་རྒྱལ་གླིང་འདི་
རུ། །འདྲེན་མཛད་དོལ་པོ་བ་དང་གཉིས་མེད་པ། །དམ་པའི་ཡང་
ཡང་གསུངས་ལ་གསོལ་བ་འདེབས། །ཞེས་པ་ལྟར། དཔལ་དུས་
ཀྱི་འཁོར་ལོའི་རིམ་གཉིས་ལམ་གྱི་རིམ་པ་ཡན་ལག་དྲུག་གི་གདམས་པ་
སྤེལ་བ་ལ་ཆོས་རྗེ་ཇོ་ནང་བའམ་དོལ་པོ་བ་དང་གཉིས་སུ་མེད་པའི་
ཚུལ། སྐྱེས་བུ་དམ་པ་རྣམས་ཀྱིས་ལན་གཅིག་ཙམ་མ་ཡིན་པར་ཡང་
ཡང་བསྔགས་པའི་མེ་ཏོག་འཐོར་བ་ཡིན་ནོ། །ཁོང་གི་རྩ་བའི་བླ་མ་
ནི་གླིང་སྒོམ་ཆེན་པ་སྙིང་བོ་བསྟན་པ་ཡིན་ཏེ། དམ་པ་དེས་གསང་
ཆེན་རྒྱུད་སྡེ་སྤྱི་དང་ཁྱད་པར་དུ་དཔལ་དུས་ཀྱི་འཁོར་ལོའི་རྫོགས་རིམ་
སྦྱོར་བ་ཡན་ལག་དྲུག་གནང་སྟེ། བསྟན་པ་ཆོས་འཕེལ་རིན་པོ་ཆེའི་
ཐུགས་ཉམས་སུ་བསྟར་བས་ཉམས་རྟོགས་རྒྱུད་དོན་ལྟར་ཐུགས་ལ་
འཁྲུངས། ཁོང་གི་ཐུགས་རྒྱུད་ཀྱི་གདམས་ངག་རྣམས་བུམ་པ་གང་
བྱོའི་ཚུལ་དུ་གནང་བ་དང་། རྒྱུན་དུ་ཕྱག་ལ་བསྣམས་པའི་རྡོར་
དྲིལ་སོགས་གནང་སྟེ། གསང་ཆེན་རྡོ་རྗེ་ཐེག་པ་སྤྱི་དང་ཁྱད་པར་
-44 -



དུ་དུས་ཀྱི་འཁོར་ལོའི་བསྟན་པའི་བདག་པོར་མངའ་གསོལ་ཏོ། །
ཁོང་གི་སློབ་ཆེན་བཞི་སྟེ། ཀ་ཐོག་དགེ་རྩེ་སྤྲུལ་བའི་སྐུ་ངེས་པ་དོན་
གྱི་པཎྜི་ཏ་ཆེན་པོ་རིག་འཛིན་དམ་པ་འགྱུར་མེད་ཚེ་དབང་མཆོག་གྲུབ།
ཨ་མཆོག་པཎྜི་ཏ་རྗེ་དཀོན་མཆོག་བསྟན་པའི་རྒྱལ་མཚན། སྒྲོལ་
མས་རྗེས་བཟུང་མཁས་དབང་གོས་ལྷ་པཎྜི་ཏ་ཆོས་དབྱིངས་རྡོ་རྗེ།
འབྲོག་དགེ་པཎྜི་ཏ་ཀུན་དགའ་ཡོན་ཏན་རྒྱ་མཚོ་རྣམས་ཡིན་པ་རྣམ་
ཐར་ལྟར་རོ། །རྗེ་འདི་ལ་སོག་པོ་བླ་མ་བཀྲ་ཤིས་རྒྱལ་མཚན་གྱིས་སོག་
པོ་སེར་སྡེ་ཕུལ་ཏེ་དབུ་བླར་བཀུར་བ་དང་། རྗེ་བཙུན་ཐམས་ཅད་
མཁྱེན་པ་ཏཱ་ར་ནཱ་ཐའི་རྣམ་འཕྲུལ་ཆོས་རྒྱལ་ཚེ་དབང་གྲགས་རྒྱལ་ལ།
དུས་འཁོར་དབང་ཆེན་གནང་སྐབས་སློབ་མ་ཡོངས་ཀྱིས་བླ་མ་དཔལ་
དུས་ཀྱི་འཁོར་ལོར་མཐོང་བ་དང་། ལྷ་ཚོགས་སྔོན་པོའི་ནམ་མཁའ་
གང་བ་མཐོང་བ་སོགས་ཀྱི་ལོ་རྒྱུས་ཡ་མཚན་པ་མདོ་སྨད་ཆོས་འབྱུང་
ན་ཡང་ཅུང་གསལ་ལོ། །དཔལ་དུས་ཀྱི་འཁོར་ལོའི་བསྐྱེད་རྫོགས་ལ་
མངའ་བརྙེས་ཏེ་རླུང་སེམས་དབུ་མར་ཐིམ་པའི་གཞོམ་མེད་ནཱ་དའི་སྒྲ་
དབྱངས་སྙིང་དབུས་སུ་ཤར་བས་སྒྲ་ཐམས་ཅད་གསུང་རྡོ་རྗེའི་རང་
པལ་
-45-



བཞིན་དང་། དྲན་རྟོག་ཐུགས་རྡོ་རྗེའི་རང་བཞིན་དང་ཐུན་གྱི་
སྐབས་སུ་བྱང་ཤམྦྷ་ལར་རིགས་ལྡན་རྒྱལ་བོའི་མདུན་ནས་རྒྱུད་ཀྱི་
རྒྱལ་པོ་གསན་པ་སོགས་གྲུབ་པའི་གོ་འཕང་མཐོན་པོར་གཤེགས་པ་
ཞིག་གོ །རྗེ་དེ་ཉིད་ཀྱི་སྐུ་དབོན་ཀུན་དགའ་འཇམ་དབྱངས་རྒྱ་
མཚོ་ནི། གསང་ཆེན་རྒྱུད་སྡེ་རྒྱ་མཚོའི་དབང་ལུང་མན་ངག་དང་
ཀུན་མཁྱེན་དོལ་པོ་བའི་བཀའ་འབུམ་གྱི་ལུང་རྒྱུན་སོགས་འབྲོག་
དགེ་ཡོན་ཏན་རྒྱ་མཚོ་ལ་གནང་བ་སོགས་ལོ་རྒྱུས་མང་དུ་མཆིས།
དམ་པ་འདིའི་སྐུ་ཚ་མཆོག་སྤྲུལ་བསྟན་པའི་རྒྱལ་མཚན་ནི། མདོ་
སྔགས་རིག་གནས་རྒྱ་མཚོའི་ཕ་རོལ་ཏུ་སོན་ཞིང་ཕྱོགས་སྐྱོང་དགེ་
བཤེས་སོགས་མཁས་དབང་མང་པོ་ལས་སྒྲ་ཚད་དབུ་ཕར་སོགས་རབ་
འབྱམས་གཞུང་ལུགས་རྒྱ་མཚོའི་དགོངས་དོན་ཐུགས་སུ་ཆུད་དེ་མཁས་
པའི་ཁྲི་ལ་སྐུ་ན་ཕྲ་མོའི་དུས་ནས་དབང་བསྒྱུར། རྗེ་བཙུན་ཐམས་
ཅད་མཁྱེན་པའི་ལམ་རིམ་བདུད་རྩིའི་ཉིང་ཁུ་ཁྲིད་གནང་མཛད་
སྐབས་ཐོག་མར་དབུ་བྱང་གི་རྒྱལ་བའི་བསྟན་པ་ལ་ཞེས་པ་ཡང་ཐུགས་
ཐོག་ནས་དབང་བོ་རབ་ཀྱི་འཆད་ཉན་གྱི་འགྲོས་ལྟར། ཉིན་གསུམ་
• 46-



ལ་ལུང་རིགས་ཀྱིས་སྤྲོས་པ་བྱས་ཏེ། སྐྱེས་བུ་གསུམ་གྱི་ལམ་
ཡོངས་སུ་རྫོགས་པ་དང་། བསྟན་པ་ཐམས་ཅད་འགལ་མེད་དུ་
རྟོགས་པ་དང་། གསུངས་རབ་མ་ལུས་གདམས་ངག་ཏུ་ཤར་བ་དང་
རྒྱལ་བའི་དགོངས་པ་བདེ་བླག་ཏུ་རྙེད་པ་དང་། དེ་བས་ཉེས་
སྤྱོད་ཆེན་པོར་རང་འགགས་སུ་འགྲོ་བ་བཅས་ཆེ་བ་བཞི་དང་གསུངས་
རབ་སྡེ་སྣོད་ཀྱི་ཚིག་དོན་ཐམས་ཅད་ལྷག་ལུས་མེད་པར་འཆད་ཅེས་
གྲགས་སོ། །གཞན་ཡང་རྒྱལ་མཁན་པོ་གྲགས་པ་རྒྱལ་མཚན་གྱི་ཡང་
སྤྲུལ་ཀུན་དགའ་འགྱུར་མེད་ཆོས་ཀྱི་དབང་ཕྱུག་ཅེས་ལྔ་རིག་སྨྲ་བའི་
མཁས་དབང་ཆེན་པོ་དེ་ཉིད། གྲོང་མང་བ་རིག་འཛིན་རྣམ་སྣང་རྡོ་
རྗེའི་མདུན་དུ་དུས་ཀྱི་འཁོར་ལོའི་སྦྱོར་བ་ཡན་ལག་དྲུག་ལ་སོགས་པ་
གདམས་པ་མཐའ་ཡས་པ་གསན་ཏེ་ཉམས་ལེན་མཛད་པའི་རྒྱུད་དོན་
ལྟར་རྟགས་རྣམས་ཐོན། འཇམ་པའི་དབྱངས་དངོས་ཐུབ་བསྟན་
དགེ་ལེགས་རྒྱ་མཚོའི་དྲུང་ནས་རྩིས་མཐར་ཕྱིན་པ་དང་
། ཁམས་སྡེ་
དགེ་ལ་གྲྭ་སར་བྱོན་ཏེ་བོད་གངས་ཅན་གྱི་ལྗོངས་འདིར་ཉི་ཟླ་ལྟར་
གྲགས་པ་མདོ་སྔགས་ཡོངས་རྫོགས་ཀྱི་བདག་པོ་ཀོང་སྤྲུལ་ཡོན་ཏན་རྒྱ་
-4•



ང
མཚོ་སོགས་དམ་པ་མང་བོ་བསྟེན་ཏེ། མདོ་སྔགས་རིག་གནས་དང་
བཅས་པ་མཐར་ཕྱིན། རང་དགོན་དུ་བྱོན་ཏེ་འཆད་ཉན་དང་ལུང་
རྒྱུན་སྤེལ་བ་སོགས་རྒྱལ་བའི་བསྟན་པ་སྤྱི་དང་། ཁྱད་པར་དུ་
དཔལ་ལྡན་ཇོ་ནང་བའི་ངེས་དོན་གྱི་བསྟན་པ་རིན་པོ་ཆེ་ལ་སྲོག་
འཛིན་སྨན་གྱི་སྦྱོར་བ་མང་དུ་བསྡེབས། ཐ་ན་དུས་འཁོར་སོགས་
རྒྱུད་སྡེ་རྣམས་ཀྱི་སྔགས་བཀླགས་ཚུལ་ཚད་དང་ལྡན་པ་འདི་ཡང་དམ་
པ་འདིའི་དྲིན་ཞེས་རྒན་རབས་པ་རྣམས་གླེང་། རྣམ་ཐར་ཅུང་སྨྲས་
པ་དག་ཞར་བྱུང་ངོ་།།
ད་ནི་རྣམ་ཐར་གྱི་དཀྱུས་ལ་འཇུག་སྟེ། བདག་ཅག་གི་བཀའ་དྲིན་
གསུམ་ལྡན་གྱི་བླ་མ་མཁར་རྡོ་རྗེ་འཆང་ཀུན་དགའ་ཤེས་རབ་ཆོས་
འཕེལ་རྒྱ་མཚོའི་སྡེ་ནི། དེ་ལྟ་བུའི་སྐྱེས་བུ་དམ་པ་བསམ་གྱིས་མི་
ཁྱབ་པ་བྱོན་པའི་རིགས་རུས་ཕུན་སུམ་ཚོགས་པའི་བྱིན་གྱིས་བརླབས་
པའི་གདུང་རྒྱུད་དུ་ཡབ་བད་ལི་ཞེས་པ་རྣམ་དཀར་གྱི་ཆོས་ལ་མོས་
ཤིང་བྱམས་པ་དང་སྙིང་རྗེ་ལྷན་སྐྱེས་སུ་མངའ་བའི་དུད་འགྲོ་སོགས་ལ་
སྲོག་གཅོད་པ་ཡེ་མི་མངའ་ཞིང་། འཕགས་མཆོག་ཐུགས་རྗེ་ཆེན་པོ་
-48-



ཡི་དམ་དུ་བཟུང་སྟེ། སྙིང་བོ་ཡི་གེ་དྲུག་མ་དུང་ཕྱུར་གསུམ་བཟླས་
པ་དང་། དགུང་ལོ་དགུ་བཅུར་ཉེ་བར་བཞུགས་ཤིང་གཟིམས་ཁྲི་ཐ་
མའི་ཚེ་ཡང་ལམ་སྣ་ཟིན་ཞིང་བར་སྣང་ལ་འཇའ་གུར་དང་རིང་བསྲེལ་
ཐོན་པ་ཅན་ཞིག་དང་། ཡུམ་ནི་དུང་མདའ་ཟ་ཞེས་པ་མཁའ་
འགྲོའི་སྤྲུལ་བ་རྗེ་བཙུན་རྡོ་རྗེ་རྣལ་འབྱོར་མ་ཡི་དམ་དུ་བཟུང་ཞིང་
བསྐྱེད་རྫོགས་ཀྱི་ཉམས་ལེན་དང་ལྡན་པ་སྙིང་བོ་ཨོ་གསུམ་མ་རྒྱུན་
བཟླས་མཛད་པའི་རང་བྱུངགི་རྣལ་འབྱོར་མ་ཞིག་དང་། ཡུམ་དེའི་ ་
མངལ་གྱི་དཀྱིལ་འཁོར་དུ་ལྷུམས་སུ་ཞུགས་པའི་ཚེ་ཁུ་བོ་སྤྲུལ་བའི་སྐུ་
རིན་པོ་ཆེའི་གཟིགས་སྣང་དུ་གཞི་བདག་དུང་རི་ཡིན་སྙམ་པའི་མི་
དཀར་རྟ་དཀར་ཅན་གཟི་བརྗིད་འོད་འབར་བ་ཅན་ཞིག་གིས་གསེར་
ལས་གྲུབ་པའི་མདའ་ལ་མགུལ་དུ་རྡོ་རྗེ་རྩེ་དགུ་བ་འོད་ཀྱི་ཕྱོགས་
ཐམས་ཅད་སྣང་བར་མཛད་པ་ཞིག་ཁོང་ལ་ཕུལ་བའི་ཉམས་བྱུང་
གསུངས། ཡུམ་གྱི་མནལ་ལམ་དུ་རང་ལ་མི་མང་པོས་བསྐོར་བ་བྱེད་
པ་དང་། ནམ་མཁའི་དབྱིངས་ནས་གཟུགས་མི་སྣང་བར་བཀྲ་ཤིས་
ཀྱི་ཚིགས་བཅད་མང་པོ་སྒྲོགས་ནས་མེ་ཏོག་གི་ཆར་འབེབས་པ་དང་།
4༠-



ཉི་མའི་མདོག་དང་ལྡན་པའི་སེངྒེ་ཞིག་བྱུང་སྟེ་ལུས་ལ་ཐུག་པའི་ཉམས་
བྱུང་བ་སོགས་ཡ་མཚན་པའི་བལྟས་མང་པོ་བྱུང་ངོ་། །དེ་ལྟ་བའི་ཡབ་
ཡུམ་གཉིས་ཀྱི་སྲས་སུ་དོན་གྲུབ་ཅེས་པ་རབ་བྱུང་བཅོ་ལྔ་བའི་བགྲང་
བྱ་ང་གསུམ་པའི་ས་མོ་ལུག་གི་ལོའི་ས་ག་ཟླ་བའི་དུས་ཆེན་སུམ་
འཛོམས་ཀྱི་ཉིན་དུ་ངོ་མཚར་བའི་བལྟས་དང་བཅས་ཏེ། ཡུམ་ལ་སྙུང་
ཟུག་ཅུང་ཟད་ཀྱང་མེད་པར་རྒྱུ་སྐར་བདག་པོའི་ཆ་བཅུ་དྲུག་ཡོངས་སུ་
རྫོགས་པའི་གཟའ་སྐར་དང་འཕྲོད་སྦྱོར་ཀུན་ཤིན་ཏུ་དགེ་བའི་དུས་ལ་
མངལ་གནས་ཆུ་འཛིན་གྱི་རྒྱ་ལས་གཟུགས་སྐུ་ཟླ་བའི་སྒྲོན་མེ་མངོན་
པར་འཁྲུངས་པར་གྱུར་ཏོ། །
ནསང་
*
ཚང་
2
རི་
*
*,
་ ,, ༔
，
，
་
，
ཅན
བ
*
་
*
ཟླ༌
D་་་
ཆ, ༔ ,
A.
རྒྱུ་
ཟ
，
ཚ
，，
w
•50 •



-
-
--
-
--
-
-
-
-
-
-
-
-
-
-
-
འདིར་སྨྲས་པ། བིཏཱུར་རྡུལ་མང་བརྡལ་བའི་རྫ་ཡུལ་ཞིང་། །
གཡུ་འབྲུག་ཟོལ་གྱིས་འབབས་པའི་ཆུ་ཀླུང་འགྲམ། །
ཤེས་རབ་རལ་གྲི་དཀྲིགས་པའི་དུང་མདའ་ཞེས། །
ལིལླིའི་དགའ་ཚལ་གཉིས་པའི་ལང་ཚོ་འཛུམ། །
འཇམ་མགོན་མཆོག་གིས་ཞལ་བཞེས་རྡོ་རྗེའི་ཚིག །
གཞན་དུ་འགྱུར་བའི་གོ་སྐབས་མི་སྲིད་པ་བཞིན།
རྙོག་བྲལ་ཡུམ་གྱི་མངལ་གནས་འོ་མའི་མཚོར། །
རྒྱལ་བའི་མྱུ་གུ་སྦྲུམ་པ་སུ་ཡིས་འགོག །
ལྷུམས་ཀྱི་དཀྱིལ་འཁོར་ཆུ་འཛིན་བ་གམ་ལས། །
རྒྱལ་སྲས་ཉི་མ་གཞོན་ནུ་འཛུམ་པས་མོད།།
ཆུ་གཏེར་སྐ་རགས་འཆིང་བའི་འཛིན་མའི་ཁྱོན། །
རྒུད་པའི་གཡུལ་ལས་རྒྱལ་བའི་འོད་སྣང་བཀྱེ། །
-51.



ཚེར་རློམས་རིགས་རུས་འདམ་བའི་མཚོ་མིན་པར། །
དམ་པའི་གདུང་རྒྱུད་མ་ལ་ཡ་ཀླུང་ནས། །
མཆོག་སྤྲུལ་སྨན་གྱི་མྱུ་གུ་འཁྲུངས་སོ་ཞེས། །
སྐལ་བཟང་ཁུ་བྱུག་དགའ་བའི་མགྲིན་གླུ་སྒྲོགས། །
མཚན་དཔེའི་ལང་ཚོའི་དཀྱིལ་འཁོར་ཀུན་ནས་རྫོགས། །
མཁྱེན་བརྩེ་ནུས་པའི་བདུད་རྩིའི་འོད་སྣང་ཅན། །
མངོན་ཚེ་འཇིག་རྟེན་མགོན་དང་བཅས་སོ་ཞེས། །
དཀར་ཕྱོགས་སྐྱོང་རྣམས་དགའ་བའི་བ་དན་བསྒྲེངས། །
ཆོས་དབྱིངས་ཀུན་གསལ་མཛེས་མའི་སྒྱུ་འཕྲུལ་ལས། །
སྲིད་པ་མུན་པའི་སྨག་རུམ་གཏིབས་པའི་ཁྲོད། །
མཆོག་སྤྲུལ་ཉིན་བྱེད་སྒྲོན་མེའི་འཛུམ་རླབས་ཀྱིས།
བཟུང་ཚེ་ས་འདིར་རྒུད་པའི་གཡུས་ལས་རྒྱལ། །
•52.



-
-
-
--
-
-
-
-
---
-
--
-
-， -，
དམ་པ་དགྱེས་པའི་འཛུམ་ཞལ་ལྷུང་བའི་ཡུལ།།
སྐྱོན་བརྒྱད་བྲལ་ཞིང་སྙིང་རྗེའི་རྒྱུད་ཕྱུག་པའི། །
ཡབ་ཡུམ་ཟུང་སོགས་གཟིགས་པ་རྣམ་ལྔ་ཡིས། །
སྐྱེ་བའི་ཟློས་གར་རྟེན་འབྱུང་འཕྲུལ་དུ་ཤར། །
བ
རི་མོ་མཁན་གྱི་སོར་རྩེའི་འདུ་བྱེད་ཀྱིས། །
བྲིས་མིན་དབང་བོའི་གཞུ་ཡི་གུར་ཁྱིམ་དུ།
གདུང་སེལ་རྒྱལ་བའི་མྱུ་གུ་འཁྲུངས་པས་མོད།
སྙིགས་དུས་རྫོགས་ལྡན་དཔལ་གྱི་རྩེ་དགའ་ངོམ། །
ཁྱད་པར་གདུལ་བྱའི་བསོད་ནམས་རོལ་མོ་དེས། །
ཡང་ཡང་བསྐུལ་བའི་སྙིང་རྗེའི་བདག་ཉིད་ཅན།།
མཐོང་ན་མི་མཐུན་བྲལ་བའི་མཚན་དཔེའི་སྐུ།།
མདོ་སྨད་སྨན་ལྗོངས་སྒེག་མོའི་རྒྱན་དུ་བལྟམས། །
-53



ཞེས་མཁར་རྡོ་རྗེ་འཆང་ཀུན་དགའ་ཤེས་རབ་ཆོས་འཕེལ་རྒྱ་མཚོ་
དཔལ་བཟང་བོའི་རྣམ་པར་ཐར་བ་ངེས་དོན་བསྟན་པའི་མཛེས་རྒྱན་
བསམ་འཕེལ་ནོར་བུའི་དོ་ཤལ་ལས་སྐུ་འཁྲུངས་པའི་སྐབས་དད་པའི་
གསོས་སུ་ཅུང་ཟད་མངོན་པར་བརྗོད་པའོ། ། །
དེ་ནས་ཉིན་ཞག་ལོ་ཟླའི་འཕྲེང་བ་ལ་རིམ་གྱིས་བསྐྱེད་བསྲིངས་བའི་ཚེ།།
བསྐལ་བ་དཔག་ཏུ་མེད་པའི་སྔ་རོལ་ནས་ལན་གཅིག་ཙམ་མ་ཡིན་པར་
བག་ཡོད་ཀྱི་སྤྱོད་པ་ལ་ཡོངས་སུ་གོམས་པའི་བག་ཆགས་ཀྱིས་མཐུ་ཉེ་
བར་སད་དེ། སྐུ་ན་ཕྲ་མོའི་དུས་ནས་བྱིས་པ་ཕལ་བ་ལྟར་ངུ་བ་
དང་ཉལ་བ་སོགས་མི་བྱེད་པར་སྤྱན་ཕྱེ་སྟེ། སྐུ་དྲང་བོར་ལུས་ཤིན་
སྦྱངས་འགྲུབ་པའི་ཚུལ་དུ་བཞུགས་ཤིང་ཞལ་གྱི་དཀྱིལ་འཁོར་མཛེས་
ཤིང་འཛུམ་དམུལ་ལེའི་རང་མདངས་མཛད་པས། སྐྱེ་དགུ་ཐམས་
ཅད་ཀྱིས་མཐོང་ན་དགའ་བ་ཐམས་ཅད་ངོ་མཚར་བ་ཞིག་དང་།
སྐུ་ནར་ཅུང་ཟད་སོན་པའི་དུས་སུ་ཡང་ཐ་མལ་བ་དང་སྤྱོད་པ་ཡེ་མི་
མཐུན་པ་འཁོར་བ་མཐའ་དག་སྡུག་བསྔལ་གྱིས་རང་བཞིན་དུ་
གཟིགས་པ་དང་། བྱང་ཆུབ་ཀྱི་སེམས་དང་ལྡན་པ་སོགས་ཡོན་ཏན་
-54.



，，
，
དུ་མ་ལྷན་སྐྱེས་སུ་མངའ་བ་དང་། ཞལ་གྱི་འཛུམ་མདངས་དང་
སྤྱན་གྱིས་གཟིགས་སྟངས་སོགས་ཀྱང་མཛངས་པའི་བློ་གྲོས་དང་ལྡན་
པའི་རྒྱལ་བའི་མྱུ་གུ་ངོ་མཚར་བ་ཞིག་གོ །
གཉིས་པ་རྟེན་དེ་ལ་ཡོན་ཏན་བརྙེས་པའི་ཚུལ་ནི། མངོན་པར་
རྟོགས་པའི་རྒྱན་ལས། སངས་རྒྱས་སོགས་དམིགས་དད་པ་དང་། །
སྦྱིན་སོགས་སྤྱོད་ཡུལ་བརྩོན་འགྲུས་དང་། །བསམ་པ་ཕུན་སུམ་ཚོགས་
པ་དང་། །རྣམ་པར་མི་རྟོག་ཏིང་འཛིན་དང་། །ཆོས་རྣམས་རྣམ་པ་
ཐམས་ཅད་དུ། །ཤེས་པའི་ཤེས་རབ་དང་རྣམས་ལྔ། །ཞེས་པ་ལྟར་
དད་སོགས་ཡུལ་ལྔ་ལ་རྒྱལ་སྲས་བྱང་ཆུབ་སེམས་དཔའ་རྣམས་ནི་
ཚོགས་ལམ་ནས་བཟུང་སྟེ་ཚེ་རབས་མང་བོར་གོམས་སྟོབས་ཀྱིས་
འགྲན་ཟླ་མེད་པའི་ཡུལ་དུ་བཞུགས་པ་ལྟར། མཆོག་སྤྲུལ་རིན་པོ་ཆེ་
འདི་ཉིད་ཀྱང་གསུང་ཕྱེ་བ་ཙམ་ནས་སྐྱེས་བུ་དམ་པའི་རིགས་སད་དེ་
སྐུ་ཟླ་གཞན་ལས་སྒོ་ཐམས་ཅད་ནས་ཁྱད་དུ་འཕགས་ཕྱིར་གོང་མ་ལ་
དད་པ་དང་། འོག་མ་ལ་སྙིང་རྗེ་དང་ལམ་དང་ལམ་མ་ཡིན་པའི་
ཚུལ་ལ་བློ་གྲོས་རྒྱས་ཤིང་། སྐྱེས་ཐོབ་ཀྱི་ཤེས་རབ་སོགས་ཡོན་ཏན་
•55-



ཐམས་ཅད་དུས་སུ་སྨིན་པ་དང་། འདི་སྐོར་ཞིག་ཏུ་ཁུ་བོ་བླ་མ་རྡོ་
རྗེ་འཆང་ཆེན་པོའི་ཞལ་ནས་དགོན་གནས་དང་གདན་ས་ཁོལ་ཆུང་
འདི་ལ་དམ་པ་གཉིས་ཀྱིས་བྱ་བ་བྱེད་མི་དགོས། ཁོ་བོ་བླ་བྲང་བཀྲ་
ཤིས་འཁྱིལ་དུ་རྒྱལ་མཁན་པོ་གྲགས་པ་རྒྱལ་མཚན་གྱི་གདན་ས་སྟོང་
ནས་མི་རབས་གཅིག་ཙམ་སོང་། དེར་བསྟན་འགྲོའི་བྱ་བ་བྱེད་
དགོས་ཞེས་དཔའ་རི་དགེ་བཤེས། བླ་མ་བློས་རྒྱམ་དང་། ལེགས་
བཤད་ཡབ་ཡུམ་རྣམས་ལ་མཆོག་སྤྲུལ་འདི་ཉིད་སྨན་གྱི་མྱུ་གུ་ལྟར་
བསྐྱང་ཚུལ་དང་། སྒར་གཞིས་ཀྱི་འགྲོ་སྟངས་སོགས་ཞལ་ཆེམས་
གནང་སྟེ་སྙུང་གཞི་ཙམ་ཡང་མ་བསྟན་པར་གཟུགས་སྐུའི་བཀོད་པ་
ཆོས་དབྱིངས་སུ་བསྡུས་སོ། །དེའི་ཉེ་སྔོན་དུ་ཁོང་གི་སློབ་མ་དམ་པ་
མེ་ཏོག་ལྷ་བཟོ་སྟོན་མཆོག་ལ མཆོག་སྤྲུལ་འདི་ཉིད་འཇམ་མགོན་
ཀོང་སྤྲུལ་རིན་པོ་ཆེ་རྔ་ཡུལ་གྱི་ཇོ་ནང་དགོན་པ་དག་ལ་ཐུགས་རྗེའི་
གཟིགས་ཕྱིར་བྱོན་པ་ལ་ཐེ་ཚོམ་མི་དགོས། འཇམ་མགོན་ཀོང་སྤྲུལ་
རིན་པོ་ཆེའི་ཞལ་ཆེམས་ལ། ཁོ་བོ་ཚེ་རིང་བ་དང་། བསྟན་པ་
འཛིན་པ་ལ་བར་ཆད་སེལ་ཕྱིར་སྒྲོལ་དཀར་དང་། མགོན་པོ་ཕྱག་
•56•



ད
དྲུག་པའི་ཐང་ག་གཉིས་ཁྱེད་ཀྱིས་ཕྲིས་གསུངས། བྲི་གཞི་དང་
ཚོན་རྩི་ལ་བསྲེ་རྒྱུའི་རྟེན་འགངས་གང་ཆེ་དངུལ་སྲང་གསུམ་བཅས་
གནང་བ་ཡོད་ཅེས་གསུངས་པ་ལྟར་གཟའ་སྐར་བཟང་བོ་ལ་བླ་སློབ་
གཉིས་ཀས་བྲིས་པ་ཉིན་གཅིག་ལ་གྲུབ་ཀྱང་ལྷ་བཟོ་ནས་ཁོ་བོས་ནི་
འདི་འདྲ་འབྲི་མི་ཤེས་ཏེ། རང་བྱོན་དངོས་ཡིན་པས་རྡུལ་སོགས་ཀྱི་
དྲི་མས་མ་གོས་ཤིང་བྱིན་བརླབས་ཀྱི་གཟི་བརྗིད་འབར་བ་བཞུགས་པ་
དེང་སང་བྱམས་ཁང་ཡིད་དགའ་ཆོས་འཛིན་གྱི་རྟེན་ཁྲོད་དུ་བཞུགས་
པ་དེའོ། །ཞེས་གསུངས་པ་ལྟར་མཆོག་སྤྲུལ་རིན་པོ་ཆེ་དགུང་གྲངས་
གྱ་གསུམ་དུ་བཞུགས་ཤིང་མཛད་འཕྲིན་ཕྱོགས་མེད་དུ་རྒྱས་པ་ལ་བར་
ཆད་ཅུང་ཟད་ཙམ་ཡང་མེད་པ་ནི་རྟེན་འབྲེལ་བསམ་གྱིས་མི་ཁྱབ་པའི་
རྣམ་ཐར་རོ། །དེ་ཡང་ཇི་སྐད་དུ། བསླབས་པ་ཀུན་གྱི་གཞི་འཛིན་
ཅིང་། །རིག་བྱེད་སྨྲ་བ་རྣམས་ཀྱི་རྒྱུ། །མིང་ཚིག་བརྗོད་པ་ཀུན་གྱི་
གཞིར།. །ཡི་གེའི་སྦྱོར་བ་བཤད་པར་བྱ། །ཞེས་གསུངས་པ་ལྟར།
མཆོག་སྤྲུལ་རིན་པོ་ཆེ་ཁོང་གིས་ཀྱང་གཟུགས་སྐུའི་ལང་ཚོ་ཡར་ཟླ་ལྟར་
ཉིན་ཞག་ལོ་ཟླའི་འཕྲེང་བ་རིམ་གྱིས་བགྲོད་པ་དང་འགྲོགས་ཏེ་བསྐྱེད་
-57-



བསྲིངས་བྱས་པ་དང་མཉམ་དུ་དགེ་བའི་བཤེས་གཉེན་ཆེན་པོ་ལེགས་
བཤད་ཚང་ཡོངས་འཛིན་དུ་བསྟེན་ཏེ། ཆུ་མོ་ཕག་གི་ལོ་དགུང་
གྲངས་ལྔ་ནས་བཟུང་གསལ་བྱེད་སུམ་ཅུ་དང་དབྱངས་བཞི་དང་སྔོན་
རྗེས་མིང་གསུམ་དང་། མགོ་ཅན་འདོགས་ཅན་སོགས་བསླབ་པའི་
སྒྲ་དག་གསལ་སྙན་གསུམ་སོགས་ཀྱི་ཡི་གེའི་སྐྱེ་གནས་རྣམས་འཇམ་
མགོན་ཐོན་མིའི་དགོངས་པ་ལྟར་ལྗགས་རྩེར་སྨིན་པར་གྱུར་ཏོ། །དེ་
ནས་འཇམ་དཔལ་མཚན་བརྗོད་བསླབ་པ་ལ་དཀྱིལ་ཙམ་ནས་སྡུད་
ཀློག་ཚེགས་མེད་དུ་མཁྱེན་ཏེ་དམ་པ་འདིས་ཀློག་ཆོད་ལ་ཡང་གནས་
བརྟན་རྒན་པོ་ཀློག་བཟང་བོ་རྣམས་ཀྱང་བསྒྲུན་དུ་མེད་པའི་ཡུལ་དུ་
གྱུར་ཏོ། །དེ་ནས་དཔལ་ཐུབ་བསྟན་ཕྱོགས་ལས་རྣམ་རྒྱལ་གླིང་གི་
ཆོས་སྤྱོད་སྤྱི་དང་། མི་འཁྲུགས་པ་ཀུན་རིག དུས་འཁོར་དང་
བདེ་གསང་འཇིགས་གསུམ་སོགས་ཀྱི་ཆོ་ག་མ་ལུས་པ་སྔོན་བྱོན་དམ་
པའི་ཕྱག་སྲོལ་བཞིན་དུ་ཐུགས་སུ་ཆུད་པ་དང་། དགུང་གྲངས་
བརྒྱད་ཀྱི་སྟེང་དུ་བདག་ཅག་གི་སྟོན་པ་ཐུགས་རྗེ་ཅན་ཁྱིམ་ནས་ཁྱིམ་
མེད་པར་རབ་ཏུ་བྱུང་བའི་རྗེས་སུ་སློབ་ཚུལ་ནི། དགའ་བོ་རབ་ཏུ་
-58 -



བྱུང་བའི་མདོ་ལས། རབ་ཏུ་བྱུང་བ་རྣམས་ནི་བསིལ་ཁང་དུ་གནས་
ལྟ་བུའོ། །ཞེས་དང་། ཆོ་འཕྲུལ་ཆེན་པོའི་མདོ་ལས། སྨད་
པར་བྱ་བའི་ཁྱིམ་ལ་བསྟེན་པ་དེས། །བླ་མེད་བྱང་ཆུབ་དམ་པ་གཞར་
མི་ཐོབ། །ཁྱིམ་གྱིས་སྐྲག་སྟེ་ཁྱིམ་ནས་མངོན་བྱུང་བ། །དེ་དག་བྱང་
ཆུབ་མཆོག་འདི་རྙེད་མི་དཀའ། །ཞེས་དང་། སྐྱེས་རབས་ལས།
གལ་ཏེ་ཆོས་སྤྱོད་ཁྱིམ་པའི་བསོད་ནམས་འཆོར། །ཁྱིམ་ལ་ཕྱོགས་པ་
ཆོས་ཀྱང་ག་ལ་འགྲུབ། །དེ་བས་ཆོས་དང་འགལ་བའི་སྐྱོན་
ཡོད་ཕྱིར། །བདག་ལ་ཕན་འདོད་སུ་ཞིག་ཁྱིམ་ལ་གནས། །ཞེས་
གསུངས་པ་ལྟར་ཁྱིམ་དང་འཁོར་བ་ལ་ཐུགས་གཏིང་ནས་སྐྱོ་སྟེ་ངེས་
པར་འབྱུང་བ་དང་། རབ་ཏུ་བྱུང་བ་དང་ཐར་བའི་ཡོན་ཏན་གྱིས་
ཐུགས་འཕྲོག་སྟེ་བསྟན་པའི་གཞི་མ་དང་། ཡོན་ཏན་གྱི་འབྱུང་
གནས་རབ་ཏུ་བྱུང་བ་དང་། འཁོར་བའི་རྒྱ་མཚོ་སྡུག་བསྔལ་གྱི་
རང་བཞིན་དུ་མཐོང་སྟེ་ངེས་འབྱུང་གི་བསམ་པ་དང་། །བསྟན་འགྲོ་
ལ་ཕན་པའི་ཐུགས་བསྐྱེད་རླབས་ཆེན་བསྐྱེད་དེ། རབ་བྱུང་བཅུ་
དྲུག་པའི་རྣམ་འབྱུང་ཞེས་པ་ས་ཕོ་འབྲུག་གི་ལོ་དགུང་གྲངས་བཅུའི་
-59 -



--
-
སྟེང་དུ་དཔལ་བསམ་འགྲུབ་གླིང་ངེས་དོན་དགའ་བའི་ཚལ་གྱི་གཙུག་
ལག་ཁང་ཆེན་པོར་བཙུན་པའི་ཡོན་ཏན་ཕུན་སུམ་ཚོགས་པའི་གནས་
བརྟན་འདུལ་བ་འཛིན་པ་ཆེན་པོ་རྗེ་ཀུན་དགའ་འཇམ་དབྱངས་
མཁྱེན་རབ་རྒྱ་མཚོ་དཔལ་བཟང་བོས་མཁན་པོ་དང་། བླ་མ་
དམ་པ་དགེ་སློང་གནས་བརྟན་ཚང་ནས་སློབ་དཔོན་དང་དད་པའི་
ཡུལ་གྱི་དགེ་འདུན་གྲངས་ཚང་བའི་དབུས་སུ་ལེགས་པར་དམ་པའི་
ཆོས་འདུལ་བ་ལས་བར་མ་རབ་བྱུང་དགེ་བསྙེན་དང་དགེ་ཚུལ་གྱི་སྡོམ་
པ་ཡང་དག་པར་བཞེས་ཏེ། རབ་བྱུང་གི་མཚན་ལ་ཀུན་དགའ་ཤེས་
རབ་ཆོས་འཕེལ་རྒྱ་མཚོ་དཔལ་བཟང་བོ་ཞེས་མཚན་གྱི་ཅོད་པན་
གསོལ་བར་གྱུར་ཏོ། །དུས་འདི་ནས་བཟུང་སྟེ་སྙིགས་དུས་ཀྱི་ཆོས་
བརྒྱད་ཆང་གིས་མྱོས་པའི་བླ་ཆེན་རྣམས་དང་མི་འདྲ་བར་ཟས་གོས་
གནས་མལ་ཡོ་བྱད་སོགས་ངན་ངོན་ཙམ་གྱིས་ཆོག་ཤེས་པ། སྤྱོད་པ་
མཐའ་གཉིས་ལ་མི་གནས་པ་ཇོ་བོ་བཀའ་གདམས་པའི་རྣམ་ཐར་
འཛིན་པའི་སྐུ་བཙུན་པ་མཐར་ཐུག་པར་བཞུགས་པས་ལྷ་དང་བཅས་
པའི་བསོད་ནམས་ཀྱི་ཞིང་བླ་ན་མེད་པར་གྱུར་བའོ། །ཁོང་གིས་
- 60 -



གསུངས་སྒྲོས་ཚད་ལྡན་ཞིག་ལས་ཤིང་བཟའ་རྡོ་རྗེ་འཆང་རྔ་ཡུལ་དུ་
བྱོན་པའི་དུས་སུ་ཁོང་གི་མདུན་ནས་དགེ་ཚུལ་གྱི་སྡོམ་པ་བླངས་ཞེས་
པའང་གསུངས་སོ། །དེ་ནས་ལྕགས་མོ་ལུག་གི་ལོ་ལ་དཔལ་ཐུབ་
བསྟན་ཕྱོགས་ལས་རྣམ་རྒྱལ་གླིང་གི་བསྐྱེད་རྫོགས་ཀྱི་ཉམས་ལེན་ལ་
བརྩོན་པ་རྣམས་ཀྱི་བྱིན་བརླབས་ཀྱི་ངད་འཁྱིལ་བ་བསྒྲུབ་ཁང་གོང་
མར་སྒྲུབ་བརྒྱུད་བསྟན་པའི་བདག་པོ་བསེ་ཡོན་ཏན་ལྷུན་འགྲུབ་ཚང་
གི་མདུན་ནས་ཟབ་ལམ་ནི་གུ་ཆོས་དྲུག་གི་ཉམས་ལེན་ལ་བཞུགས་
ཤིང་། དེ་ཡང་བླ་མའི་མན་ངག་ལྟར་ཐུགས་ཉམས་སུ་བསྟར་བས་
གཏུམ་མོ་བདེ་དྲོད་རང་འབར། སྒྱུ་ལུས་ཆགས་སྡང་རང་གྲོལ།
རྨི་ལམ་ཉིང་འཁྲུལ་རང་དག འོད་གསལ་གཏི་མུག་རང་སངས།
འཕོ་བ་མ་སྒོམ་སངས་རྒྱས། བར་དོ་རྒྱལ་བ་ལོངས་སྐུ་བཅས་ཀྱི་
རྟགས་རྣམས་ཐུགས་ལ་འཁྲུངས། དེ་ཡང་ནི་གུའི་ཉམས་ལེན་འདི་
སྐོར་དབེན་གསུམ་མཐར་ཕྱིན་ཏེ་ཁོང་གི་ཆོས་གྲོགས་འགའ་བསྒྲུབ་
ཁང་འོག་མར་ཕྱིན་པ་ལ། ཤུལ་དུ་ཨ་ཁུ་བདེ་ལེགས་རྒྱ་མཚོ་དང་
ཁོང་རྣམ་གཉིས་བཞུགས་པ་ལ། མཆོག་སྤྲུལ་རིན་པོ་ཆེའི་ཞལ་ནས།
་
•6I•



--
----
---
--
---
-
ད་ནངས་འགྲུལ་བ་རྟགས་ཅན་ཞིག་འདིར་འོང་གིན་གསུངས། རྒྱུ་
མཚན་ཅི་ལགས་ཞུས་པར། ད་ལྟ་ངའི་ཉམས་སྣང་ལ་མི་དམར་རྟ་
དམར་མདུང་བཟུང་བ་ཞིག་གློ་བུར་ཐོན་པ་ལ། ངས་ཕྱག་རྡོར་ཞིག་
ཏུ་བསྐྱེད་ཚེ། དེས་མདུང་འདོམ་ལ་འཇལ་ཏེ་འཇིགས་ཟིལ་བསྟན་
གིན་འདུག་ངས་གནས་བསྒྱུར་ཏེ་འབྱུང་འདུལ་ཞིག་ཏུ་བསྐྱེད་་ཅིང་རྡོ་
རྗེའི་བསྣུན་པས་མགོ་བཅད་དེ་ཐབ་ཀའི་འགྲམ་དུ་ཁྲག་འཛག་པ་དང་
བཅས་ཏེ་འགྲིལ་བ་བྱུང་འདུག་གསུངས། དེ་ནས་རྟགས་ཅི་ཞིག་
ཡིན་སྙམ་དུ་སྒུག་ཚེ་དགོང་མོར་གློ་བུར་དུ་ནུབ་ཕྱོགས་སུ་ཆར་སྤྲིན་
རྔམ་གནག་པ་ཐོག་སེར་དང་གློག་འཕྲེང་གཡོ་བ་ཅན་ཞིག་གཏིབས་ཏེ་
འོང་བས། ཨ་ཁུ་བདེ་ལེགས་རྒྱ་མཚོས་ཁོང་ལ་ཐུགས་གཟབ་
གཟབ་གནང་རོགས་མ་གཏོགས། ཆར་སྤྲིན་འཇིགས་སུ་རུང་བ་
ཞིག་འཁྲིགས་ཏེ་འོང་གིན་འདུག་ཞུས་པ་ལ། འོ་ཡ་གསུངས་ཀྱང་
རྟགས་ཅིར་ཡང་མ་ཐོན། དེའི་དགོང་མོར་མི་ཞིག་གིས་སྒོ་བརྡ་
བརྡུང་བ་ལ་སྒོར་སོང་ཚེ་ཨ་ཁུ་བདེ་ལེགས་རྒྱ་མཚོའི་ཕ་རྒན་ཡིན་ཞིང་
དེའི་བཤད་རྒྱུ། མཁར་ཚང་གི་གཟིམས་ཁང་གློ་བུར་དུ་བསྡེབས་
- 62-
་



སོང་ཡང་མི་ལ་ཉེས་སྐྱོན་ཅིར་ཡང་མ་བྱུང་ཟེར་རོ། །དེ་དུས་
གཟིམས་ཁང་ནང་དུ་མགར་བ་འགའ་ཡོད་པ་བྲོས་ཏེ་ཐར་འདུག་གོ།
དེ་དུས་དགུང་ལོ་བཅུ་གསུམ་ཡིན་པས་སྐུ་ན་ཕྲ་མོའི་དུས་ནས་ཀྱང་
མཐུ་སྟོབས་ཀྱི་དབང་ཕྱུག་ཏུ་གྱུར་ཏེ་བདུད་སྡེ་ནག་པོའི་ཚོགས་རྣམས་
ཟིལ་གྱིས་གནོན་པའི་ངོ་མཚར་བའི་རྣམ་ཐར་རོ། །གཞན་ཡང་
མཆོག་སྤྲུལ་བསྲེ་ཡོན་ཏན་ལྷུན་འགྲུབ་ཚང་གི་མདུན་དུ་ཟབ་ཆོས་
གསན་ཚུལ་ནི། ནི་གུའི་བཀའ་བཅུའི་དབང་ཁྲིད་ཡིག་ཟབ་དོན་
ཐང་བརྡལ་མ་དང་། མ་མོའི་ལྷན་ཐབས་ཀྱི་ལུང་། ཆོས་དྲུག་གི་
ཉམས་ལེན་མཛུབ་ཁྲིད། འོད་དཔག་མེད་ཀྱི་མྱུར་ལམ་གྱི་དབང་།
ཆོས་དྲུག་གི་ལག་ལེན་མཛུབ་ཁྲིད། སྙིང་ཐིག་སྔོན་འགྲོའི་ཁྲིད་ལུང་
རྙིང་ཐིག་སྔོན་འགྲོ་ཀུན་བཟང་བླ་མའི་ཞལ་ལུང་གི་ཁྲིད་ལུང་སོགས་
ཆོས་བཀའ་མང་དུ་གསན། དེ་དུས་ཀྱི་ནི་གུའི་ཉམས་ལེན་ལ་
བཞུགས་པའི་ཆོས་གྲོགས་རྣམས་རྡོ་རྗེ་སློབ་དཔོན་གྱི་ཐོག་མར་དཀོན་
མཆོག་ཆོས་ཀྱི་རྒྱ་མཚོ། བླ་མ་བསྟན་པ་ཆོས་འཕེལ། ཨ་ཁུ་བདེ་
ལེགས་རྒྱ་མཚོ། དཔལ་འབྱོར་དཀར་བོ། སྤྲེལ་ཚུལ། རིན་ཆེན་
-63 -



རྒྱ་མཚོ། མཆོག་སྤྲུལ་རིན་པོ་ཆེ་ཁོང་དང་བདུན་ནོ །དེ་ལྟ་ན་ཡང་
སྔོན་གྱི་རྒྱལ་བ་སྲས་དང་བཅས་པའི་རྣམ་ཐར་དཔང་བོར་བཞག་ན།
ལོ་འགའ་རེ་ཉམས་ལེན་དང་ཚུལ་ཁྲིམས་རྣམ་པར་དག་པ་ཙམ་གྱིས་
རྒྱལ་བའི་བསྟན་པ་ཡོངས་རྫོགས་ཀྱི་སྒོར་ཞུགས་པ་མ་ཡིན་ཏེ། གཞི་
ཚུལ་ཁྲིམས་རྣམ་པར་དག་པ་བརྟེན་ཏེ། རྒྱལ་བས་གསུངས་པའི་
བཀའ་དང་དགོངས་འགྲེལ་སོགས་མདོ་སྔགས་ཀྱི་གཞུང་ལུགས་རབ་
འབྱམས་ལ་ཐོས་བསམ་ཕྱོགས་མེད་དུ་སྦྱངས་ཏེ། གསུངས་རབ་ཀྱི་
དགོངས་དོན་མཐའ་དག་ལ་གཞན་དྲིང་མི་འཇོག་པའི་ངེས་པ་རྙེད་པ་
དང་། དེ་ཡང་ཐོས་ལོ་དང་ཤེས་ལོ་ཙམ་དུ་མི་འཇོག་པར་ནད་ཀྱི་
གཉེན་པོ་སྨན་བཞིན་དུ་རང་རྒྱུད་ལ་སྦྱར་ཏེ་ཉམས་སུ་ལེན་པ་དང་།
དེ་ལྟར་ལུང་རྟོགས་ཀྱི་བསྟན་པ་རིན་པོ་ཆེ་སྡེ་སྣོད་གསུམ་གྱིས་འཆད་
ཉན་དང་། བསླབ་པ་གསུམ་གྱིས་ཉམས་ལེན་གྱིས་ཐོས་བསམ་སྒོམ་
གསུམ་གཅིག་གྲོགས་གཅིག་ཏུ་སོང་བ་བཞིན་སྤེལ་མར་ཉམས་སུ་
བླངས་པས་རིང་བོར་མི་ཐོགས་པར་ཆོས་ཀྱི་རྒྱལ་བོ་སྐུ་བཞིའི་གོ་
འཕང་ཐོབ་པར་འགྱུར་ཏེ། འཁོར་བ་མ་སྟོང་གི་བར་དུ་ཆོས་འཁོར་
•64-



བསྐོར་བ་སོགས་ཀྱིས་མཛད་པའི་འཕྲིན་ལས་རྒྱུན་མི་ཆད་པ་ཡིན་ཏེ།
ཁམས་གསུམ་ཆོས་ཀྱི་རྒྱལ་བོ་རིགས་ལྡན་གྱི་སྤྲུལ་བའི་སྐུ་ཀུན་མཁྱེན་
དོལ་པོ་བ་དཔལ་བཟང་བོའི་ཞལ་སྔ་ནས། ཚུལ་ཁྲིམས་རྣམ་དག་
དམ་ཚིག་མ་ཉམས་པར། །ཆོས་མཆོག་བདུད་རྩི་ལྟ་བུ་འདི་འདྲ་ལ། །
ཐོས་བསམ་སྒོམ་གསུམ་སྤེལ་མར་ཉམས་བླངས་པས། །རིང་བོར་མི་
ཐོགས་ཆོས་ཀྱི་རྒྱལ་བོར་འགྱུར། །ཞེས་དང་། སངས་རྒྱས་གཉིས་
པ་དབྱིག་གི་གཉེན་པོས་ཀྱང་། ཚུལ་གནས་ཐོས་དང་བསམ་ལྡན་
པས། །སྒོམ་པ་ལ་ནི་རབ་ཏུ་སྦྱོར། །ཞེས་སོགས་གསུངས་པ་དང་།
དེ་ཡང་ཐོས་བསམ་སྒོམ་གསུམ་ལས་ཐོག་མར་ཐོས་པ་ལ་འཇུག་པ་ཡིན་
ཏེ། སྡོང་པོ་བཀོད་པའི་མདོ་ལས། རིགས་ཀྱི་བུ་མྱུར་དུ་མངོན་
པར་རྫོགས་པ་སངས་རྒྱས་པ་འདོད་ན ཐོས་པ་རྒྱ་མཚོའི་ཕ་རོལ་
ཏུ་ཕྱིན་པ་ཡོངས་སུ་འཚོལ་བ་ལ་བསླབ་པར་བྱའོ། །ཞེས་དང་།
རྒྱུད་བླ་མ་ལས། ཤེས་རབ་ལས་གཞན་དེ་དག་ནི། །སྤོང་རྒྱུ་གཞན་
མེད་དེ་ཡི་ཕྱིར། །ཤེས་རབ་མཆོག་ཡིན་དེ་ཡི་གཞི། །ཐོས་པ་དེ་ཕྱིར་
ཐོས་པ་མཆོག །གཞན་ཡང་མངོན་པར་རྟོགས་པའི་རྒྱུན་གྱི་ས་གསུམ་
- 65 -



པའི་ཡོངས་སྦྱོང་དུ་ཡང་།. ཐོས་པའི་མི་ངོམས་ཉིད་དང་ནི། །ཟང་
ཟིང་མེད་པར་ཆོས་སྦྱིན་དང་། །ཞེས་དང་། ས་པཎ་གྱི་རོལ་མོའི་
བསྟན་བཅོས་ལས། རང་བློ་ཤེས་བྱ་ཀུན་ལ་མ་སྦྱངས་ན། །ཐམས་
ཅད་མཁྱེན་པ་ནམ་མཁའི་མཐའ་ལས་རིང་། །དེ་ལྟར་དགོངས་ནས་
རྒྱལ་དང་རྒྱལ་སྲས་ཀྱིས། །ཤེས་བྱའི་གནས་ཀུན་སྦྱངས་ཞེས་ལེགས་
པར་གསུངས། །ཞེས་སོགས་ཀྱི་དགོངས་དོན་མཆོག་སྤྲུལ་རིན་པོ་
ཆེའི་སྐུ་ན་ཕྲ་མོའི་དུས་ནས་ཐུགས་ལ་འཁྲུངས་ཏེ། མདོ་སྔགས་
རིག་གནས་དང་བཅས་པའི་འབུམ་ཕྲག་གཞུང་ལུགས་རྒྱ་མཚོ་ཐུགས་
སུ་ཆུད་པའི་དགེ་བའི་བཤེས་གཉེན་ཆེན་པོ་ཤེར་བཟང་ཚང་གི་ཞབས་
ཀྱི་པདྨོ་བསྟེན་ཏེ། མཁས་དབང་ཚོགས་གཉིས་རྒྱ་མཚོའི་ལྡོག་ཆའི་
རྣམ་བཞག་མདོ་སྔགས་རྒྱ་མཚོར་འཇུག་པའི་གྲུ་གཟིངས་དང་། རྒྱ་
གར་གྱི་པཎྜི་ཏའི་ཁྲི་ལ་དོན་གྱི་བཞུགས་པ་འཇམ་པའི་དབྱངས་དངོས་
དཔལ་ཐུབ་བསྟན་དགེ་ལེགས་རྒྱ་མཚོའི་བསྡུས་གྲྭའི་སྤྱི་དོན་རིན་ཆེན་
སྒྲོན་མེ་དང་། འབྲས་རབ་འབྱམས་པ་བློ་བཟང་མཆོག་གྲུབ་རྒྱ་
མཚོའི་གྲུབ་མཐའ་སྐལ་བཟང་འཇུག་ངོགས་དང་། འཇམ་མགོན་
•66-



ཏཱ་ར་ནཱ་ཐའི་ལམ་རིམ་བདུད་རྩིའི་ཉིང་ཁུ་དང་། དཔལ་རྒྱུ་འབྲས་
དབུ་མའི་ཐིག་ལེ་སོགས་གཞུང་ལུགས་རྒྱ་མཚོ་ལྟ་བུ་ངོམས་པ་མེད་པའི་
གསན་སྦྱངས་མཛད། དེ་ཡང་ཚིག་སྤྱིའི་གོ་བའི་འགྲོས་ཙམ་མ་ཡིན་
པར་ལུང་གི་རྒྱབ་རྟེན་དང་། རིགས་པའི་སྒྲུབ་བྱེད་སོགས་ཀྱི་སྒོ་
ནས་དོན་ལྡན་མཁས་པ་དགྱེས་པའི་ལམ་ནས་ལོག་རྟོག་སེལ་བྱེད་ཀྱི་
གཉེན་པོ་ལེགས་བཤད་ལ་མང་དུ་གསན་པར་མཛད་པ་ཡིན་ནོ། །དེ་
ནས་དབང་ཕྱུག་ཅེས་པ་མེ་གླང་ལོར་དགུང་གྲངས་བཅུ་དགུའི་སྟེང་དུ་
འདི་ལྟར་ཐུགས་ལ་དགོངས་ཏེ། སྡེ་སྣོད་གསུམ་གྱི་དབང་དུ་བྱས་
པའི་ནང་དོན་རིག་པའི་དགོངས་དོན་དཔྱིས་ཕྱིན་པར་ཤེས་དགོས་པ་
དང་། དེའི་ཕྱིར་མདོ་སྡེ་རྒྱན་ལས་གསུངས་པ་ལྟར། མཚན་
ཉིད་བཅུ་དང་ལྡན་པའི་དགེ་བའི་བཤེས་གཉེན་དམ་པ་མང་བོ་བསམ་
སྦྱོར་གཉིས་ཀྱིས་ཚུལ་བཞིན་དུ་བསྟེན་ཏེ་བསླབ་དགོས་ཏེ། མདོ་
སྡུད་པ་ལས། བླ་མ་མཁས་པ་རྣམས་ལ་རྟག་ཏུ་བསྟེན་པར་བྱ། །
ཅིའི་ཕྱིར་ཞེ་ན་མཁས་པའི་ཡོན་ཏན་མ་ལུས་དེ་ལས་འབྱུང་། །སངས་
རྒྱས་ཆོས་རྣམས་དགེ་བའི་བཤེས་གཉེན་བསྟེན་ཏོ་ཞེས། །ཡོན་ཏན་
-67-



ཀུན་གྱི་མཆོག་མངའ་རྒྱལ་བས་དེ་སྐད་གསུངས། །ཞེས་གསུངས་པ་
ལྟར། སླར་ཡང་མདོ་སྨད་ས་ཡི་ཐིག་ལེ་འདི་ན་ཆོས་སྡེ་བརྒྱ་ཕྲག་
མང་བོའི་དབུས་ན་ལུང་རིགས་ཀྱི་སྒྲ་དབྱངས་གསང་མཐོརསྒྲོགས་པའི་
འཇམ་དཔལ་སྨྲ་བའི་སེངྒེའི་གླིང་དུ་གཅེན་པོ་བློས་རྒྱམ་སྔར་ནས་གྲྭ་
སར་བཞུགས་ཡོད་པ་དང་། མཆོག་སྤྲུལ་རིན་པོ་ཆེ་ཁོང་ཡང་དེར་
སློབ་གཉེར་ལ་བྱོན་པའི་ཐུགས་འདུན་ཡོད་པས་ཁོང་གི་རྩ་བའི་བླ་མའི་
དྲུང་དུ་ལུང་བསྟན་དང་དགོངས་ཞུས་ལ་བྱོན། བླ་མའི་ཞལ་ནས་
ཅིས་ཀྱང་བྱོན་དགོས། བསྡུས་ཚད་སོགས་ཀྱི་ཁྱབ་མཐའ་དང་
རྟགས་གསལ་གྱི་གདངས་ཆགས་རྒྱུ་དཀའ་མོད། བསྟན་པའི་ནང་
མཛོད་སྟོན་པའི་ཞལ་ཚབ་འདུལ་བ་དང་། བསྟན་པའི་ལྕགས་རི་
ཚད་མ་དང་། ཞི་བའི་འཇུག་སྒོ་སྟོང་ཉིད་ཡིན་པའི་དབུ་མ་དང་
མདོར་ན་སྟོན་པ་ཐུགས་རྗེ་ཅན་འཇིག་རྟེན་དུ་བྱོན་པའི་དགོས་པ་
ཟབ་མོ་ཤེར་ཕྱིན་སྟོན་པའི་ཆེད་ཡིན་པའི་སྦས་དོན་མངོན་རྟོགས་ཀྱི་
རིམ་པ་དང་། དངོས་བསྟན་སྟོང་ཉིད་ཀྱི་ལྟ་བ་ཡིན་པའི་དབུ་མ་
སོགས་པོ་ཏི་ལྔ་ལ་སྦྱངས་དགོས་མོད། ལར་རང་རེ་སྔོན་གྱི་སྨོན་
-68 -



ལམ་དང་། ལས་བསྐོས་ཀྱིས་དགོན་སྡེ་བླ་བྲང་ཀོག་པོ་འདི་བསྐྱང་
ཁུལ་བྱེད་དགོས་པས་ལོ་མང་བོར་གྲྭ་སར་འདུག་ཁོམ་མེད། ལོ་
གསུམ་ལ་ངེས་པར་སྡོད་ལ་བཤེས་གཉེན་ཚུལ་བཞིན་དུ་བསྟེན་ཏེ་སློབ་
གཉེར་ལ་འབད་དགོས། ཨ་མཆོག་རིན་པོ་ཆེ་དང་ཕར་སློབ་ཚུར་
སློབ་ཡིན་པས་ངས་ཞུ་འཕྲིན་ལམ་ལས་མཚམས་སྦྱོར་ན་ཆོག་གསུངས་
ཏེ་དགོངས་པ་ཁྲོལ་བ་དང་། ཞུ་འཕྲིན་དུ་སྤྲུལ་བའི་སྐུ་འདི་རྗེས་སུ་
འཛིན་པ་དང་། སློབ་གཉེར་ཚུལ་བཞིན་དུ་བྱེད་རྒྱུ་དང་། ལོ་
གསུམ་ལས་ཁོམ་པོ་མེད་ཚུལ་དང་། དེ་ཚེ་ཕྱོགས་ཀུན་ནས་ཞལ་
བཀོད་གནང་བ་སོགས་མཁྱེན་ཞེས་དང་། མཁར་བློས་རྒྱམ་ལ་
དགོངས་པ་གནང་བ་དང་དེའི་རྒྱུ་མཚན་བླ་བྲང་ཀོག་པོ་འདི་དང་
དགོན་སྡེ་ལྷ་སྡེ་བསྐྱང་དགོས་པ་སོགས་གསལ་བོར་བྲིས་ཏེ་ཕུལ། དེ་
ནས་མཁས་མང་འདུས་པའི་གྲྭ་ས་ཆེན་པོ་ཨ་མཆོག་མཚན་ཉིད་
དགོན་ནམ་སྨྲ་བའི་སེངྒེའི་གླིང་དུ་ལེགས་བཤད་ཀྱི་སྐྱེས་ལེན་པའི་ཕྱིར།
བྱང་ཆུབ་སེམས་དཔའ་རྟག་ཏུ་ངུ་ལྟར་ཞབས་ཀྱི་པདྨོ་བཀོད་
པ་ནི དེད་དཔོན་མཁས་པ་ནོར་བུའི་གླིང་དུ་ཕྱིན་པའི་ངང་ཚུལ་གྱི་
-69 -



རྣམ་ཐར་རོ། །དེ་ནས་གཟའ་སྐར་དགེ་བའི་ཉིན་ཞིག་ལ་ཐུབ་
བསྟན་ཡོངས་རྫོགས་ཀྱི་བདག་པོ་རྣམ་འདྲེན་ལྔ་བའི་རྣམ་པར་འཕྲུལ་
བ་ཆེན་པོ་མཆོག་སྤྲུལ་སྨན་གྱི་ལྗོན་པ་འཇམ་དབྱངས་མཁྱེན་རབ་རྒྱ་
མཚོའི་ཞལ་གྱི་དཀྱིལ་འཁོར་ལ་མཇལ་ཏེ་ཞུ་འཕྲིན་དང་། ཞུ་བྱ་
ཚང་མ་ལྷག་ལུས་མེད་པར་ཞུས། རིན་པོ་ཆེ་མཆོག་གིས་ཐུགས་
དགྱེས་པ་ཆེན་པོས་རྗེས་སུ་བཟུང་སྟེ་ཐོག་མའི་ཆོས་འབྲེལ་དུ། ཕར་
ཕྱིན་དོན་བདུན་ཅུའི་མཆོད་བརྗོད་ཉི་མའི་གཉེན་གྱི་ཉི་མ་བཞིན་དུ་
བཤད་ཅེས་པའི་རྒྱལ་ཡུམ་དགོངས་འབྲེལ་རྒྱལ་ཚབ་བྱམས་པའི་གཞུང་
གི་ཞེས་སོགས་ཀྱི་ཤོ་ལོ་ཀ་གཅིག་གི་ཚིག་དོན་འགྲེལ་བ་ཐོག་མའི་ཆོས་
འབྲེལ་དུ་གནང། དེ་ནས་བཟུང་སྟེ་གཞུང་དོན་རྣམས་ཁྱབ་མཐའི་
རིགས་ལམ་དང་གོ་བའི་བབས་སོགས་ཀྱི་གསུངས་ཁྲིད་ཟླ་བ་མང་བོར་
གནང་། དགོན་དེར་སྨྲ་བའི་སེངྒེ་ཆེན་པོ་རབ་འབྱམས་གཞུང་
ལུགས་སྨྲ་བའི་ཁྲོད་དུ་རྒྱལ་མཚན་གྱི་ཏོག་ལྟར་མངོན་པར་འཕགས་པ་
དགེ་བའི་བཤེས་གཉེན་ཆེན་པོ་གྲགས་པ་ཀླུ་སྒྲུབ་ཡོངས་འཛིན་དུ་
བསྟེན་ཏེ་དོན་བདུན་ཅུ་དང་། གྲུབ་མཐའ་རིན་ཆེན་འཕྲེང་བ་བློར་
བ 70-



འཛིན་དུ་བཅུག་སྟེ་ཞིབ་ཁྲིད་གནང་། འཇམ་དབྱངས་བཞད་
པའི་ཕར་ཕྱིན་མཐའ་དཔྱད་དང་། །རྗེ་བླ་མའི་ལེགས་བཤད་
གསེར་འཕྲེང་། ས་ལམ་རྣམ་བཞག་ཐེག་གསུམ་མཛེས་རྒྱན་དགེ་
འདུན་ཉི་ཤུ་དང་། དབལ་མང་གི་སེམས་སེམས་བྱུང་སོགས་གཞུང་
ལུགས་ཆེ་ཆུང་མང་བོ་གྲྭ་རྐྱང་དཀྱུས་མའི་ལུགས་བཟུང་སྟེ་རྟག་སྦྱོར་
དང་གུས་སྦྱོར་གྱིས་བརྩོན་པ་ཆུ་བོའི་རྒྱུན་བཞིན་དུ་ཉིན་མཚན་སྦྲེལ་བ་
གནང་བ་དང་། ཐུགས་རྒྱུད་ཀྱི་བློ་གྲོས་ཀྱང་པདྨོའི་འདབ་ལྟར་རྒྱས་
པ་སོགས་ཀྱི་ཚེ། བཤེས་གཉེན་ཆེན་པོས་ཀྱང་ད་ལྟ་གྲགས་སྐམ་གྱི་བླ་
ཆེན་མང་ཡང་ལོང་བས་ལོང་བ་ཁྲིད་པ་དང་། བླུན་པོས་བླུན་པོ་
བཀུར་བ་སོགས་ལས་བསྟན་པ་རིན་པོ་ཆེ་ལ་ཞབས་ཞུ་དང་ འཛིན་
སྐྱོང་སྤེལ་གསུམ་མཛད་མཁན་ཉིན་མོའི་སྐར་མ་ལྟར་དཀོན། ཁྱོད་
ཀྱི་སྤྱོད་ལམ་དང་སློབ་གཉེར་ལ་བློ་སྐྱེད་ཆེན་པོ་ཐོན་འདུག་སྔར་ནས་
སྦྱངས་པའི་ལོ་མང་བོ་སྦྱངས་པ་སྔོན་སོང་གི་དགེ་བཤེས་རྣམས་དང་གོ་
རྒྱ་ལ་ཁྱད་མི་འདུག་པས་རྒན་པོ་ང་སྤྲོ་སངས་སངས། ཞེས་གསུངས་
པ་ནི་ཟང་ཟིང་གི་མཆོད་པ་མ་ཡིན་པར་བཀའ་བཞིན་བསྒྲུབ་པའི་
•7l-



མཆོད་པ་གྱུར་བ་ནི། ཚེ་རབས་མང་པོ་ནས་བག་ཡོད་དང་གཞུང་
ཆེན་མོའི་བག་ཆགས་སད་པ་སྟེ་ཙན་དན་ལ་ལྷན་སྐྱེས་སུ་དྲི་བཟང་
འཐུལ་བའི་ངང་ཚུལ་ཡིན་པས་ཡ་མཚན་པའི་རྣམ་ཐར་རོ། །དེ་
ལྟར་མཆོག་སྤྲུལ་རིན་པོ་ཆེ་སྐུ་ན་ཕྲ་མོའི་དུས་ནས་བག་ཡོད་དང་
དབང་བོ་རབ་ལ་ཞག་སྐྱེད་ཅེས་པ་ལྟར་ཤེས་རབ་ཀྱི་རྩལ་ལ་འགྲན་ཟླ་
མེད་པར་གྱུར་ཏོ། །ཁོང་གི་ཞལ་ནས། ཕར་ཕྱིན་སྐབས་དང་བོ་
ལ་བརྩོན་པ་ཆེར་བསྐྱེད་པས་གོ་བ་ཅུང་ཟད་ཆགས་པས་སྐབས་གཉིས་
པ་མན་ནས་མགྱོགས་ཁྲིད་བྱས་ཞེས་ཁེངས་སྐྱུང་གི་རྣམ་པར་གསུངས།
དེ་ནི་འཆད་པ་བོ་བཤེས་གཉེན་ཆེན་པོས་ཁོང་གི་རྒྱུད་ལ་ལུང་རིགས་
ཀྱི་རྩལ་རྫོགས་ཏེ་གཞན་དྲིང་མི་འཇོག་པའི་ངེས་པ་རྙེད་པར་གཟིགས་
ཏེ་མགྱོགས་ཁྲིད་གནང་བ་སྟེ། སློབ་མ་རྗེས་སུ་འཛིན་པ་ལ་མཁས་
པའི་ཕྱིར་རོ། །གཞན་དུ་ན་ལས་དང་བོ་ཙམ་ལ་འཆད་ཉན་གྱི་
འགྲོས་དང་བསྟུན་ན་དེ་ནི་ཕལ་བ་དང་དམ་པའི་ཁྱད་པར་མ་འབྱེད་
པ་དང་། སྤྱིར་བཏང་དང་དམིགས་བསལ་གྱི་ཚུལ་ལ་རྨོངས་པ་
ཞིག་སྟེ། དེ་འདྲ་ནི་ཡབ་སྲས་གཉིས་ལ་མི་སྲིད་དོ། །དེ་ནས་ཨ་
...
•72-



མཆོག་རིན་པོ་ཆེའི་ཞལ་ནས། ཁྱེད་ཀྱིས་རྒྱན་འཇུག་གཉིས་ཀ་བློར་
ཟུངས། དྲང་ངེས་ཞིག་ལ་བལྟོས་ཏེ་དེ་ནས་ང་ལ་རྒྱུགས་སྤྲོད་དགོས་
གསུངས། དེ་ལྟར་བླ་མའི་བཀའ་ལྟར་མཆོག་སྤྲུལ་རིན་པོ་ཆེ་ཁོང་
གིས་བརྩོན་པ་དྲག་ཏུ་བསྟེན་ཏེ་རྒྱན་འཇུག་གཉིས་ཀ་བློར་ཉིན་བཅུ་
ཕྲག་འགར་བཟུང་། དྲང་ངེས་ཀྱི་གཞུང་མ་བཟུང་ཡང་ཡོངས་
འཛིན་མཁས་པའི་དྲུང་ནས་ཁྲིད་མཁས་དང་བརྒལ་བརྟགས་འཕངས་
པས་གོ་བ་ཡག་པོ་བྱུང་གསུངས། དེ་ནས་རིན་པོ་ཆེའི་སྐུ་དྲུང་དུ་
རྒྱུགས་ཕུལ་བས་ཁོང་གི་ལུང་རིགས་ཀྱི་སྤྲོས་པ་ཅུང་ཟད་གནང་བ་ལ་
ལན་ཕུལ་བས་ཐུགས་དགྱེས་པ་གནང་། ཁྱེད་ཀྱིས་ཇོ་མོ་ནང་བའི་
འདོད་པ་ལྟར་ཤོད་གསུངས་པས་ལན་གང་ཤེས་ཕུལ་ཚེ། དེའི་
མཚམས་སུ་ཡོངས་འཛིན་རིན་པོ་ཆེ་བྱོན་པའི་སྐབས་དང་འཁེལ་བའི་
རིན་པོ་ཆེའི་ཞལ་ནས། ཨ་ཧ་ཨ་ཧ་མཁར་སྤྲུལ་སྐུ་ཁྱོད་ཀྱིས་ངེད་
ཅག་གི་འཇམ་མགོན་བླ་མ་ལ་བརྒལ་བརྟགས་ཀྱི་ཐལ་འཕྲེང་འཕེན་གི་
ཡོད་དམ་གསུངས་པ་ལ། ཨ་མཆོག་རིན་པོ་ཆེའི་ཞལ་ནས་འདི་
རིགས་པའི་སྤོབས་པ་མྱུར་བས་མཆོག་སྤྲུལ་ཚང་ལ་རྗེ་བླ་མའི་ཡིག་ཆའི་
.73-



ཐོག་ནས་དབུ་མ་འཇུག་པའི་འགྲེལ་བ་ཞིབ་མོ་ཞིག་ཕུལ། དེའི་ཞོར་
དུ་སུམ་རྟགས་སྙན་ངག་གཉིས་ཁྲིད་པ་མ་ཟད་དཔེ་བརྗོད་དང་བཅས་
པ་ལེགས་པར་སྦྱང་དུ་ཆུག མཛོད་རྩ་དང་འདུལ་སྡོམ་གཉིས་ཀྱི་
ལུང་རེ་ཐོན། འདི་བ་ཚང་གོ་སྟོབས་ཆེ་བས་ཕྱིས་སུ་འགྲེལ་བ་ལ་
བལྟས་ན་གོ་འོང་གསུངས་ཞེས་ཡོངས་འཛིན་རིན་པོ་ཆེ་གྲགས་པ་ཀླུ་
སྒྲུབ་ཚང་ལ་ཞལ་བཀོད་གནང་། དེ་ལྟར་བླ་མའི་བཀའ་བཞིན་དུ་རྗེ་
བླ་མའི་འཇུག་པའི་ཊིཀྐ་ཆེན་སྟེང་ནས་དབུ་མ་ཞིབ་ཁྲིད་གནང་བ་
དང་། སུམ་རྟགས་རྩ་འགྲེལ་དང་སྙན་ངག་ལེའུ་གསུམ་ལ་བོད་མཁས་
པའི་དཎྜིའི་དགོངས་རྒྱན་ཆ་ཚང་བ་ཁྲིད་དེ་དཔེ་བརྗོད་མཐར་ཆགས་
སུ་བཞག་སྟེ་ཁོང་ལ་ཕུལ་བར་གསུངས། གཞན་ཡང་དགེ་བཤེས་བློ་གོ་
ཚང་གི་མདུན་ནས་ཀྱང་སུམ་རྟགས་སྙན་ངག་དང་ཐམས་ཅད་མཁྱེན་
པ་ཏཱ་ར་ནཱ་ཐའི་དབྱངས་ཅན་སྒྲ་ཊིཀྐ་སྟེང་ནས་རི་མོ་རྫོགས་པར་སོང་།
དགེ་བཤེས་བློ་གོ་སང་གི་སྤྲུལ་སྐུ་འདི་བ་ཚང་གི་སྒྲ་ལ་རང་འགོ་ཆོད་
ཅེས་གསུངས་པ་དེ་དུས་ཡོངས་གྲགས་ལྟར། དེ་ནས་རིན་པོ་ཆེའི་ཞལ་
ནས། ད་ལོ་ཕྱེད་ཙམ་ལས་ཁོམ་ལོང་མི་འདུག་པས་འགྱངས་ན་འུ་
-14-



ཅག་གཉིས་ཀ་བླ་མའི་ཐུགས་དང་འགལ་ན་མི་བཟང་། དེ་བར་དུ་
ཡང་སློབ་གཉེར་ལ་ཤིན་ཏུ་བརྩོན་དགོས་གསུངས། ཞེས་གསུངས་
པ་ལྟར། ཇི་སྐད་དུ་སྐྱེས་རབས་ལས། རབ་ཏུ་དམའ་བའི་སྟན་
ལ་འདུག །དུལ་བའི་དཔལ་ནི་རྣམ་པར་སྐྱེད། །དགའ་དང་ལྡན་
པའི་མིག་གིས་བལྟ། །ཚིག་གི་བདུད་རྩི་འཐུང་བ་བཞིན། །གུས་པ་
སྐྱེད་ཅིང་རྩེ་གཅིག་བཏུད། །རབ་ཏུ་དད་ལ་དྲི་མེད་ཡིད། །ནད་
པས་སྨན་པའི་ཚིག་བཞིན་དུ། །རིམ་གྲོ་བསྐྱེད་དེ་ཆོས་ཉོན་ཅིག །
ཅེས་གསུངས་པ་ལྟར། མཆོག་སྤྲུལ་དམ་པ་འདི་བསྲེ་དགོན་པའི་
གསེར་ཁྲི་ཟུང་གི་གཅིག་གི་བདག་པོ་ཡིན་ཡང་ཁེངས་དྲེགས་དང་ང་
རྒྱལ་རིང་དུ་དོར་ཏེ། ཁོང་གི་དགེ་བའི་བཤེས་གཉེན་རྣམས་ལ་ཤིན་
ཏུ་གུས་པའི་ཉམས་ཀྱིས་དམན་ས་འཛིན་པ་དང་བཤེས་གཉེན་དམ་པ་
སྤྱི་གཙུག་ཏུ་བཀུར་ཞིང་། བསམ་སྦྱོར་གཉིས་ཀྱིས་ཚུལ་བཞིན་དུ་
བསྟེན་ཏེ་དམ་པའི་ཆོས་ཀྱི་སྣོད་དུ་རུང་བའི་ཚུལ་དུ་ཞི་ཞིང་དུལ་བའི་
དཔལ་སྐྱེད་པ་དང་། ཆོས་དང་རིག་གནས་གང་གསན་བཞེས་
གནང་སྐབས་སུ་སྣོད་ཀྱི་སྐྱོན་གསུམ་སྤངས་ཏེ། ལེགས་བཤད་ཀྱི་
-75-



-
-
-
-
-
-
--
བདུད་རྩི་ངོམས་མེད་དུ་འཐུང་བ་དང་། བཤེས་གཉེན་དམ་པ་
རྣམས་ཀྱིས་ཇི་ལྟར་གསུངས་པ་བཀའ་ལྟར་བསྒྲུབ་པ་ནི། དཔེར་ན་
ཤིན་ཏུ་ཚབས་ཆེན་ནད་ཀྱིས་གདུང་བའི་ནད་པས་སྨན་པའི་ངག་ལ་
ཉན་པ་དང་སྨན་རྣམས་དུས་དང་ཐུན་གྱི་མང་ཉུང་ཇི་ལྟར་བསྒྲུབ་པ་
བཞིན་དུ་དམ་པ་རྣམས་ཀྱི་བཀའ་གསུངས་ལྟར་རང་རྒྱུད་འདུལ་བའི་
གདམས་ངག་ཏུ་ལེན་པ་དང་། ལུས་ངག་ཡིད་གསུམ་བཤེས་གཉེན་
དམ་པ་རྣམས་ལ་བྲན་དུ་འབུལ་བ་སོགས་ཆེར་རློམ་ཀྱིས་ཡི་རང་བ་
ཙམ་ཡང་དཀའ་བའི་ཡ་མཚན་པའི་རྣམ་ཐར་མང་ངོ་། །དེ་ཡང་ཇི་
སྐད་དུ། ཐོས་པ་གཏི་མུག་མུན་སེལ་སྒྲོན་མེ་ཡིན། །རྐུན་པོ་ལ་
སོགས་མི་འཁྱེར་ནོར་གྱི་མཆོག །ཀུན་ཏུ་རྨོངས་པའི་དགྲ་བཅོམ་
མཚོན་ཆ་ཡིན། །ཐབས་ཚུལ་མན་ངག་སྟོན་པའི་གྲོགས་ཀྱི་མཆོག །
ཞེས་སོགས་རྒྱ་ཆེར་གསུངས་པ་ལྟར། དེ་ཡང་དམ་པ་འདི་ཉིད་ཀྱི་
དང་བོ་ཉིད་ནས་བླང་དོར་གྱི་གནད་ལ་རྨོངས་པའི་གཏི་མུག་གི་མུན་
པའི་གཉེན་པོ་ལ་ཐོས་པའི་སྒྲོན་མེ་བསྟེན་དགོས་པ་དགོངས་པ་ལྟར།
ལམ་གྱི་རྩ་བ་བཤེས་གཉེན་བསྟེན་ཚུལ་ལ་རྨོངས་པའི་གཏི་མུག་གི་མུན་
•16-



པ་དང་། དལ་འབྱོར་རྙེད་དཀའ་འཆི་བ་མི་རྟག་པ་སོགས་ལ་
རྨོངས་པའི་གཏི་མུག་གི་མུན་པ་དང་། དཀོན་མཆོག་གསུམ་དང་
ལས་འབྲས་ཀྱི་བླང་དོར་གྱི་གནས་ལ་རྨོངས་པའི་གཏི་མུག་གི་མུན་པ་
དང་། བདེན་བཞིའི་བླང་དོར་ལ་སོགས་ཐར་ལམ་ལ་རྨོངས་པའི་
གཏི་མུག་གི་མུན་པ་དང་། བྱང་ཆུབ་ཀྱི་སེམས་དང་དེས་ཀུན་ནས་
བསླངས་པའི་རྒྱལ་སྲས་ཀྱི་སྤྱོད་པ་ལ་རྨོངས་པའི་གཏི་མུག་གི་མུན་པ་
དང་། ཆོས་ཉིད་བདེ་བར་གཤེགས་པའི་སྙིང་བོ་ལ་སོགས་པའི་
གནས་ལ་རྨོངས་པའི་གཏི་མུག་གི་མུན་པ་ཇི་སྙེད་པ་ཡོད་པ་དེ་དག་གི་
གཉེན་པོ་ཐོས་པའི་སྒྲོན་མེ་དེ་སྙེད་ཅིག་ཡོད་པ་བསྟེན་ཏེ། ལམ་གྱི་
ལུས་ཡོངས་སུ་རྫོགས་པའི་ཉམས་ལེན་གྱི་གནད་ལ་རྨོངས་པའི་གཏི་
མུག་གི་མུན་པ་ཡོངས་སུ་བསལ་ཏེ། དོན་གྱི་མཁས་པའི་གོ་འཕང་
ཆེན་པོ་བདག་གིར་མཛད་དོ། །དེ་ལྟར་ལོ་ཕྱེད་ལ་ཡང་གཞུང་དང་
རིག་གནས་ཀུན་ལ་བརྩོན་པ་ལྷོད་མེད་སྦྱངས་པ་དང་། ལོ་ཕྱེད་ཀྱི་
དུས་ཚོད་རྫོགས་པར་ཉེ་བ་ན་སྔར་སྦྱངས་ཚད་ཀྱི་ཡིག་ཆ་དང་། ན་
བཟའ་ཆ་ཚང་དབུ་ཞྭ་གསེར་མདོག་ཅན་ཞིག་དབུ་ལ་གསོལ་ནས།
•77 -



རིན་པོ་ཆེའི་ཞལ་སྔ་ནས་མ་འོངས་བའི་ཚེ་རབས་ཐམས་ཅད་དུ་འཇམ་
མགོན་བླ་མའི་བསྟན་པའི་བདག་པོར་མངའ་གསོལ་བ་ཡིན་གསུངས།
མཆོག་སྤྲུལ་རིན་པོ་ཆེས་ཀྱང་མཎྜལ་ལ་ཨ་མཆོག་རིན་པོ་ཆེ་ལ་རྟ་
བཟང་བོ་སྒ་སྲབ་ལྡན་མ་དང་། རྒྱུ་དངུལ་རྡོ་ཚད་གཅིག ཇ་
ཞོལ་བོ་བཅོ་ལྔ་བཅས་ཕུལ། ཡོངས་འཛིན་རིན་པོ་ཆེ་ལ་རྟ་བཟང་
བོ་གཅིག མཛོ་མོ་གཉིས། ནས་རྒྱ་མ་ཆིག་སྟོང་སུམ་བརྒྱ་
ཕུལ་ཏེ། བླ་སློབ་རྣམས་འབྲལ་དཀའ་བའི་རྣམ་པ་དང་བཅས་ཏེ།
དཔལ་ཐུབ་བསྟན་ཕྱོགས་ལས་རྣམ་རྒྱལ་གླིང་གི་སྒར་ཆེན་བྱིན་
བརླབས་རང་འཁྱིལ་དུ་ཕེབས། ཁོང་གི་ཞལ་ནས་དེ་དུས་སྒར་ཁྱིམ་
ཤིན་ཏུ་དབུལ་ཡང་གླིང་ལྟག་ཀ་ཚང་གི་གཙོས་ཡོན་བདག་དྲིན་ཆེན་
རྣམས་ཀྱིས་མཐུན་རྐྱེན་བསྒྲུབས་པ་ཡིན་གསུངས། དེ་ལྟར་ཤེར་
བཟང་ཚང་གི་མདུན་དང་ཨ་མཆོག་མཚན་ཉིད་དགོན་པའི་དགེ་
བཤེས་རྣམས་ཀྱིས་ལུང་གི་རྒྱབ་རྟེན་དང་རིགས་པའི་སྒྲུབ་བྱེད་རྣམས་
ལ་ཐུགས་གཉེར་ལྷོད་མེད་མཛད་པ་དང་། རང་དགོན་དུ་བྱོན་ཏེ་
ཤེར་བཟང་ཚང་གི་མདུན་ནས་ཐུབ་བསྟན་དགེ་ལེགས་རྒྱ་མཚོའི་ཡུམ་
•78-



དོན་གསལ་བའི་མེ་ལོང་གི་སྟེང་ནས་ཕར་ཕྱིན་གཟབ་ཁྲིད་དང་འབྲས་
རབ་འབྱམས་པ་བློ་བཟང་མཆོག་གྲུབ་རྒྱ་མཚོའི་གྲུབ་མཐའ་དང་།-
རི་ཆོས་ངེས་དོན་རྒྱ་མཚོ། འཇམ་མགོན་ཏཱ་ར་ནཱ་ཐའི་གཞན་སྟོང་
གི་སྐོར་རྣམས་བརྩོན་པ་དྲག་ཏུ་བསྟེན་ཏེ་སྦྱངས་པའི་གཞུང་གི་གོ་བ་
དང་། ཁས་ལེན་འཛིན་མཚམས་དང་གྲུབ་མཐའ་བཞིའི་བཞད་
ཚུལ་ལ་འཕགས་བོད་ཀྱི་གཞུང་ལུགས་ཚད་ལྡན་རྣམས་དང་ལྗོངས་
འདིའི་ཡིག་ཆ་བ་སོ་སོའི་དགོངས་པ་དང་། ཞར་བྱུང་དུ་སུམ་
རྟགས་སྙན་ངག་དང་རྩིས་དཀར་ནག་དབྱངས་ཅན་སྒྲ་ཊིཀྐ་སོགས་ཐ་
སྙད་ལ་ཡང་བླ་མ་དང་ཡི་དམ་དབྱེར་མེད་དུ་གསོལ་བ་བཏབ་པ་དང་།
ཞིང་གི་མཐུ་ཚོགས་བསགས་སྒྲིབ་སྦྱོང་ལ་འབད་དེ་རང་དགོན་དུ་བྱོན་
པའི་རྗེས་སུ་ཡང་ཉིན་ལས་ཉིན་ཐུང་ཞིང་མཚན་ལས་མཚན་ཐུང་བའི་
དཔེ་གཟིགས་མཛད་པས་ཚིག་དོན་གང་གི་ཆ་ལ་ཡང་དཀའ་བའི་
གནས་ཕྲ་མོ་ཙམ་མེད་པར་གཞན་དྲིང་མི་འཇོག་པའི་བདག་ཉིད་ཆེན་
པོ་ཞིག་ཏུ་གྱུར་ཏོ། །
-79-



འདིར་སྨྲས་པ།
མཁས་གྲུབ་ཁྱུང་བོའི་ཐུགས་བཅུད་ཟབ་མོའི་ལམ། །
ནི་གུའི་ཆོས་དྲུག་གདམས་པའི་བདུད་རྩིའི་འཕྲིན།
ཡོན་ཏན་ལྷུན་འགྲུབ་ཞལ་གྱི་བུམ་བཟང་ལས། །
ཁྱེད་ཐུགས་གཏམས་པའི་ཉམས་རྟོགས་གཏེར་དུ་སྒྲུག །
བཅུ་གསུམ་ལོན་ཚེ་བྱིས་པའི་དོ་ར་ནས།
མཐུ་སྟོབས་རྡོ་རྗེའི་ཟེགས་མ་རེ་རེས་ཀྱང་།།
བདུད་སྡེ་བྱེ་མར་འཐག་པའི་རྔམ་ཟིལ་གྱིས། །
ཆུ་སྲིན་རྒྱལ་མཚན་སྡེ་ལ་མྱ་ངན་བྱིན། །
སྲས་བཅས་རྒྱལ་བའི་རྣམ་ཐར་དཔང་བཞག་སྟེ། །
འཕགས་བོད་པཎ་གྲུབ་བྱེ་བའི་གཞུང་ལམ་དུ།
མང་ཐོས་སྒྲོན་མེ་བསྐྲུན་པའི་དམ་པ་འདི།
གྲངས་མེད་ལེགས་བཤད་འཚོལ་ལ་ཀུན་ནས་བྲེལ།།
•d0-



གངས་རིའི་ཁྲོད་འདིར་ཕྱོགས་གླང་གྲགས་པའི་གཞུང་། །
འགྲེལ་ལ་སྔོན་མེད་ལེགས་བཤད་རྩེ་དགའ་ཅན། །
དགེ་ལེགས་རྒྱ་མཚོའི་སྤྱི་དོན་སྒྲོན་མེའི་འོད།
བསྟེན་ཚེ་ཀུན་རྨོངས་མུན་པ་རིང་དུ་བྲོས།།
རྣམ་པར་རྒྱལ་བའི་ཐལ་སྐད་དབྱངས་སུ་ལེན།།
ལུང་རིགས་གད་རྒྱངས་སྒྲོགས་པའི་སྨྲ་སེང་གླིང་།།
འཕགས་མཆོག་བྱེ་བའི་འཇུག་ངོགས་མང་ཐོས་ལ།།
རྗེ་འདི་ནོར་བུའི་གླིང་དུ་ཡུད་ཀྱིས་བྱོན།
རྣམ་འདྲེན་ལྔ་བ་ངུར་སྨྲིག་ཟོལ་བསྒྱུར་བའི། །
འཇམ་དབྱངས་མཁྱེན་རབ་རྒྱ་མཚོའི་བ་དན་གཡོ། །
དམ་པ་གང་གི་བརྩེ་བས་རྗེས་བཟུང་སྟེ། །
གཞུང་ལུགས་རྒྱ་མཚོ་བགྲོད་པའི་དེད་དཔོན་མཛད།།
• 81 -



ལུང་རིགས་རོལ་མོ་འབུམ་ཕྲག་སྒྲོགས་པ་ཡི། །
སྨྲ་སེང་གླིང་གི་མཁས་མང་གཙུག་རྒྱན་ཆེར། །
གྲགས་པ་ཀླུ་སྒྲུབ་མགོན་དུ་ཐོབ་པ་ཡིས། །
རྒྱལ་ཡུམ་སྦས་དོན་ལེན་ལ་ཀུན་ནས་བྲེལ། །
རྒྱས་འབྲིང་བསྡུས་གསུམ་རྒྱ་མཚོའི་ཆུ་གཏེར་ལས། །
མི་ཕམ་མགོན་པོས་ཉེར་བླངས་ནོར་བུའི་ཚོགས། །
བདུན་ཅུས་བརྒྱད་མཚོན་རིན་ཆེན་དོ་ཤལ་འཕྲེང་།།
ཁྱེད་ཐུགས་སྒེག་མོ་མཛེས་པའི་རྒྱན་དུ་གྱུར། །
འདུལ་སྡོམ་མཛོད་རྩའི་སྤྲོས་པ་ཀུན་གསལ་ཁྱོན།
བློ་གྲོས་ཉི་མ་གཅིག་གིས་གཞལ་བའི་ཚེ། །
ཉེ་བར་འཁོར་དང་དབྱིག་གི་གཉེན་པོས་ཀྱང་།།
ཁེངས་པའི་ཀུ་མུད་ཟུམ་སྟེ་འདུད་ལ་བྲེལ། །
•82-



བཤེས་གཉེན་སྨྲ་བའི་ཉི་མ་དུ་མ་ལས། །
ལེགས་བཤད་ཚ་ཟེར་ངོམས་མེད་འཐུང་བ་ཡིས། ། །
བློ་གྲོས་པདྨོ་རྒྱས་པའི་འདབ་སྟོང་དཔལ། །
ཐུབ་བསྟན་ནོར་འཛིན་མཛེས་པའི་རྒྱན་དུ་བཞད། །
གུས་རྟག་སྦྱོར་བའི་སྐྱ་རེངས་དཀར་བོ་ཡིས། །
ལེགས་བཤད་ཉི་མ་གཞོན་ནུ་མགྲོན་བསུས་ཤིང་། །
ཁྱེད་སྐུ་མེ་ཏོག་གཞོན་པའི་དུས་ནས་ཀྱང་།།
རྨོངས་པའི་གཡུལ་ལས་རྒྱལ་བའི་རྔ་ཆེན་ལྡིར། །
ཆགས་སྡང་གཏམ་གླེང་སྡིག་གྲོགས་རིང་དུ་སྤངས། །
གཉིད་དང་ལེ་ལོའི་བདེ་བ་ཟིལ་གྱིས་གནོན།།
ལེགས་བཤད་བདུད་རྩིས་འཚོ་བའི་སྐུ་སྐྱེས་འདིས། །
རྟག་ངུའི་རྣམ་ཐར་དཔལ་ལ་ཅོ་འདྲི་བྱེད།།
-cd-



ལྟར་སྣང་རིགས་ལམ་ཐལ་འཕྲེང་ཉོག་པོ་ལ། །
རིང་དུ་སྦྱངས་པའི་ཡུས་ཀྱིས་ཁེངས་ལྡན་རྣམས། །
ཟླ་འཕྲེང་འགའ་ཡིས་གཞུང་གི་ཚིག་དོན་ལ།།
རྟོག་གེ་རྒན་པོའི་ཁྲོད་ན་ངལ་གསོ་ཐོག།
སྤྲོས་པའི་མཐའ་བརྒྱད་ཐུན་གསུམ་མུན་པའི་དཔུང་།།
རིགས་ཚུལ་ཉིན་བྱེད་འབར་བས་དབྱིངས་སུ་བསྐྲད།
མཐའ་བྲལ་དབུ་མའི་མཁའ་ལ་ལེགས་གནས་པའི། །
འཇུག་ཊིཀ་དགོངས་དོན་ཚུལ་བཞིན་གཏིང་ནས་རྙེད།།
རྟོག་གེ་རུས་སྦལ་བྱེ་བའི་མི་བཟོད་པའི། །
ངེས་དོན་རྒྱ་མཚོ་འཕྱུར་བའི་རྦ་རླབས་ཅན།།
ཐ་མའི་ཆོས་རྔའི་གཞན་སྟོང་ལེགས་བཤད་དབྱངས། །
རྗེ་འདིས་རྒྱལ་བའི་དགོངས་པ་མཐར་ཐུག་གཟིགས། །
ས་ས་
•4-



བྱིང་རྐྱེན་རྣམ་དབྱེ་སྦྱར་བའི་བརྡ་སྤྲོད་དང་།།
སྒྲ་དོན་ལང་ཚོའི་ཉམས་ལྡན་སྙན་ངག་དང་།།
སུམ་རྟགས་དག་གསུམ་སྐར་རྩིས་སྡེབ་སྦྱོར་སོགས། །
མགྲིན་པ་གནས་ལྔ་རིག་པའི་རོལ་མོར་གྲུག།
ཐོས་བསམ་སྒོམ་གསུམ་རིག་པའི་རྩལ་སྦྱོངས་ཞེས། །
འཛམ་གླིང་རྒྱན་དྲུག་གྲགས་པའི་རོལ་མོ་ཅན།
ཀླུ་སྒྲུབ་ཤིང་རྟ་ཆེན་པོའི་འཕྲིན་གྱི་དབྱངས། །
རྗེ་འདིའི་ཐུགས་རྒྱུད་བསྐུལ་བའི་རོལ་མོར་གྱུར།།
ཉི་ཟླའི་འོད་རླབས་འབུམ་ཕྲག་སྤྲོས་པས་ཀྱང་།།
སེལ་མིན་བླང་དོར་གནད་ལ་གཏི་མུག་གི།
གཉེན་པོ་ཐོས་པའི་སྒྲོན་མེ་ཐོགས་པ་ཡིས།།
དོན་ལྡན་མཁས་པའི་ཁྲི་དེ་བདག་གིར་མཛད། །
•ss-
• 85-



ཅེས་མཁར་རྡོ་རྗེ་འཆང་ཀུན་དགའ་ཤེས་རབ་ཆོས་འཕེལ་རྒྱ་མཚོའི་སྡེ་
དཔལ་བཟང་བོའི་རྣམ་པར་ཐར་བ་ངེས་དོན་བསྟན་པའི་མཛེས་རྒྱན་
བསམ་འཕེལ་ནོར་བུའི་དོ་ཤལ་ལས་གཞུང་ལུགས་རྒྱ་མཚོའི་དགོངས་
དོན་ལ་རྒྱ་ཆེར་ཐོས་པ་མཛད་པའི་སྐབས་ཅུང་ཟད་བརྗོད་པའོ། །
*， *,
་་
་
་
ཐ
པ
ན
ས་
ར་
ནན་
་་
.
.
* :
།
»
'''
ལམ བཙུན:
**
:
བ
S
8
ཉི་
*
*
-g,
བ.
...་，
མཆ:་，་ ༩་
་
'''
་་
་
་
**
:
35
*
༄༅།། ཆོས་སྡེ་ཆེན་པོ་ཨ་མཆོག་མཚན་ཉིད་དགོན་དཔལ་ལྡན་སྨྲ་བའི་སེངྒེ་གླིང་།
,
4:3
*
*
* :
, ཨ་
•86-



དེ་ནས་སྣ་ཚོགས་ཅེས་པ་རབ་བྱུང་བཅུ་དྲུག་པའི་བགྲང་བྱ་བཅུ་དྲུག་
པའི་ཆུ་ཕོ་རྟའི་ལོ་ལ་འདུལ་བ་ལས། ཐུབ་བསྟན་རིན་ཆེན་སྒྲོན་མེ་
མཆོག །འབར་བའི་སྣོད་དུ་དཀའ་ཐུབ་ཅན། །ངུར་སྨྲིག་འཛིན་པ་
ཤཱཀྱའི་སྲས། །དགེ་སློང་རྣམས་ནི་ཡིན་ཕྱིར་རོ། །ཞེས་དང་། སྐྱེས་
རབས་ལས། ཚུལ་ཁྲིམས་འདི་ནི་བདེ་བའི་མཆོག །ཚུལ་ཁྲིམས་
འདི་ནི་ཐར་བའི་ལམ། །ཚུལ་ཁྲིམས་འདི་ནི་སངས་རྒྱས་རྒྱུ། །ཞེས་
དང་། ཆོ་འཕྲུལ་ཆེན་པོའི་མདོ་ལས། རབ་བྱུང་དེ་བཞིན་
གཤེགས་པ་ཐམས་ཅད་ཀྱིས། །རབ་ཏུ་བསྟོད་ཅིང་བསྔགས་ལ་བཀུར་
བ་ཡིན། །གང་གིས་དེ་བཞིན་གཤེགས་པ་མཆོད་འདོད་པ། །རྒྱལ་
བའི་བསྟན་ལ་རབ་བྱུང་གཟུངས་པར་བགྱི། །ཞེས་དང་། མདོ་
ལས། ཚུལ་ཁྲིམས་སྲུང་བའི་བསོད་ནམས་ཀྱིས་མངོན་པར་ཤེས་པ་
ལྔ་དང་དྲང་སྲོང་དང་མཐོ་རིས་ཀྱི་ལོངས་སྤྱོད་ཚངས་པའི་འཇིག་རྟེན་
གྱི་བར་དུ་མྱོང་བར་འགྱུར་གྱི་སངས་རྒྱས་ཀྱི་བསྟན་པ་ལ་རབ་ཏུ་བྱུང་
བའི་བསོད་ནམས་ནི་བསམ་གྱིས་མི་ཁྱབ་སྟེ། མྱ་ངན་ལས་འདས་
པའི་བསོད་ནམས་ཟད་མི་ཤེས་སོ། །ཞེས་དང་། རབ་ཏུ་བྱུང་
- 87 -



མས་སs
བའི་ཆོས་ནི་བདུད་ཀྱི་འཁོར་མེད་པར་བྱེད་ཅིང་སངས་རྒྱས་ཀྱི་གདུང་
འཚོབ་པར་བྱེད་དོ །སོགས་ནས་དེ་བས་བཅོམ་ལྡན་འདས་ཀྱིས་
རབ་ཏུ་བྱུང་བའི་བསོད་ནམས་ནི་རི་རབ་ལྷུན་པོ་བས་མཐོ། རྒྱུ་
མཚོ་བས་གཏིང་ཟབ་སྟེ་ནམ་མཁའ་བས་རྒྱ་ཆེའོ་ཞེས་སོགས་མཐའ་
ཡས་པ་གསུངས་པ་དང་། དེ་རྣམས་ལ་དགོངས་ནས་འཇམ་མགོན་
བླ་མ་ཏཱ་ར་ནཱ་ཐའི་ཞལ་སྔ་ནས་ཀྱང་། སྲིད་གསུམ་དབང་བསྒྱུར་
ལན་མང་ཐོབ་མོད་ཀྱང་། །ངུར་སྨྲིག་རྒྱལ་མཚན་འཛིན་པ་ད་རེས་
ཙམ། །ཞེས་སོགས་གསུངས་པ་ལྟར། མཆོག་སྤྲུལ་རིན་པོ་ཆེ་འདི་
ཉིད་དགུང་གྲངས་བཞིའི་སྟེང་དུ། སྡོམ་པ་ཞིག་ནོད་པ་ཡོངས་ཀྱི་
དཔེ་སྲོལ་གྱི་རྗེས་སུ་འབྲང་བ་མ་ཡིན་པར་བསྟན་པ་རིན་པོ་ཆེ་གནས་
མི་གནས་སོ་སོ་ཐར་བའི་སྡོམ་པ་ལ་རག་ལས་པ་ལྟར། མདོ་འདུལ་
གྱི་དགོངས་པ་ཐུགས་ལ་འཁྲུངས་ཏེ། དཔལ་བསམ་འགྲུབ་གླིང་དུ་
བྱོན་ཏེ་རྗེ་བཙུན་བླ་མ་དམ་པ་མཚན་བརྗོད་པར་དཀའ་བ་དོན་གྱི་
སླད་དུ་མཚན་ནས་སྨྲོས་ན་འདུལ་བའི་མངའ་བདག་ཆེན་པོ་ཀུན་
དགའ་འཇམ་དབྱངས་མཁྱེན་རབ་རྒྱ་མཚོ་དཔལ་བཟང་བོའི་ཞབས་
•d-



པད་གཙུག་ཏུ་བཀུར་ཏེ། རྗེ་ཀུན་དགའ་འགྱུར་མེད་ཀྱི་ཞལ་ཆེམས་
ལྟར་དུ། བསྭོ་མཆོག་སྤྲུལ་ཡོན་ཏན་ལྷུན་འགྲུབ་དང་། རྒན་རིན་
པོ་ཆེ་གནས་བརྟན་ཚང་དང་། བསེ་དགོན་དང་འབྲོག་དགེ་དགོན་
གྱི་བླ་གྲྭ་མཁན་སློབ་གྲངས་ཚང་བའི་དབུས་སུ་བསྙེན་པར་རྫོགས་ཏེ་
ཚངས་དང་དབང་བོ་སོགས་སྐྱེ་དགུའི་བསོད་ནམས་ཀྱི་ཞིང་བླ་ན་མེད་
པར་བཞེངས་པའོ། །དེ་ནས་བཟུང་སྟེ་སྡོམ་གསུམ་རིམ་གྱིས་བཞེས་ཏེ་
སྐུ་ཚེ་གང་བོར་དམ་ཆོས་འདུལ་བའི་ལག་ལེན་ལྟར་ཕྱི་གཙང་ནང་
གཙང་པདྨོའི་ལྗོན་ལྟར་སྐུ་བཙུན་པའི་མཐར་ཐུག་ཏུ་བཞུགས་སོ། །དེ་
ནས་གྲྭ་མང་ལ་བདེ་མཆོག་ནག་པོ་བ་དང་། དྲཀྐད་ཕྱི་ནང་གསང་
གསུམ་གྱི་དབང་དང་། གྲུབ་རྒྱལ་ལུགས་ཀྱི་ཚེ་དབང་རྣམས་གནང་
ངོ་། །གཞན་ཡང་རྗེ་འདིའི་བཀའ་དྲིན་གསུམ་ལྡན་གྱི་བླ་མ་རྡོ་རྗེ་
འཆང་ཆེན་པོ་རྗེ་ཀུན་དགའ་འཇམ་དབྱངས་མཁྱེན་རབ་རྒྱ་མཚོ་ཆེན་
པོའི་ཞལ་སྔ་ནས། དུས་འཁོར་དབང་མོ་ཆེ་སྔ་ཕྱི་གཉིས་སུ་ཐོབ་པ་
དཀྱུས་གཅིག་ཏུ་བཀོད་ན། འཛིན་བྱེད་ཅེས་པ་རབ་བྱུང་བཅུ་དྲུག་
པའི་མེ་བྱི་ལོའི་ཧོར་ཟླ་གསུམ་པའི་ཚེས་བཅུ་གསུམ་ནས་བརྩམས།
•09-



དེ་ཡང་དུས་གསུམ་རྒྱལ་བ་སྲས་དང་བཅས་པ་མཐའ་དག་གི་ཐུགས་ཀྱི་
བཅུད་དང་ཞལ་གྱི་བདུད་རྩི་དང་། དབང་བོ་རྣོན་པོ་རིན་པོ་ཆེ་ལྟ་
བུའི་གདུལ་བྱ་རྣམས་ཀྱི་བདུད་རྩིའི་བགོ་སྐལ། གསང་བ་ལས་ཀྱང་
ཆེས་གསང་བ་རྒྱུད་ཐམས་ཅད་ཀྱི་རྒྱལ་བོ་དཔལ་ལྡན་དུས་ཀྱི་འཁོར་
ལོའི་རྡུལ་ཚོན་གྱི་དཀྱིལ་འཁོར་དུ་ཚེས་བཅུ་གསུམ་དུ་སློབ་མ་རྗེས་
འཛིན་དང་། བཅུ་བཞི་ལ་སྟ་གོན། བཅོ་ལྔ་ནག་ཟླའི་དུས་ཆེན་
ལ་དངོས་གཞི་བྱིས་པ་འཇུག་པའི་དབང་བདུན། མཆོག་དབང་
དང་མཆོག་དབང་གོང་མ་ཆེན་མོ། རྡོ་རྗེ་སློབ་དཔོན་བདག་པོ་དང་
བདག་པོ་ཆེན་པོའི་དབང་ཉིན་བདུན་མའི་ཕྱག་ལེན་དང་། རྡོ་རྗེ་
སློབ་དཔོན་བདག་པོའི་དབང་གི་སྐབས། རྗེས་སུ་གནང་བའི་
དབང་གི་འཇིག་རྟེན་ཀུན་ན་ཐམས་ཅད་དུ། ཞེས་པས་རིན་ཆེན་
གྲུབ་པའི་འཁོར་ལོ་ནམ་མཁའ་ལ་འཕུར་བ་ལྟར་གྱུར་ནས་མཆོག་སྤྲུལ་
རིན་པོ་ཆེའི་པང་དུ་བབས་ཤིང་། དེ་དང་བསྟུན་ནས་སྣ་ཚོགས་རྡོ་
རྗེའི་མཚན་པའི་བཞུགས་གདན་སྤུས་ལེགས་ཤིག་དང་། རྒྱུན་དུ་
ཕྱག་ལ་བསྣམས་པའི་རྡོར་དྲིལ་དང་། པཎྜི་ཏའི་དབུ་ཞྭ་གསེར་མདོག་
•90-



ཞིག་དང་། དབུ་གདུགས་དང་། སྦྱོར་དྲུག་གི་ཁྲིད་ཡིག་མཐོང་
བ་དོན་ལྡན་དང་ཟུང་འཇུག་རབ་གསལ་སོགས་ཆ་ཚང་བ་རྣམས་ཕྱག་
ལེན་ལྟར་སོ་སོ་གཏད་ཅིང་གནང་སྟེ། དུས་དེ་ནས་བཟུང་སྟེ་རྡོ་རྗེ་
སློབ་དཔོན་ཆེན་པོ་གསང་མཚན་ལ་བདེ་ཆེན་བདེ་བའི་རྡོ་རྗེ་ཁྱེད་ཀྱིས་
དབང་བསྐུར་བ་དང་རྒྱུད་བཤད་པ་ལ་སོགས་པའི་རྡོ་རྗེ་སློབ་དཔོན་
ཆེན་མོ་མངའ་གསོལ་བ་ཡིན་པས་སེམས་ཅན་གྱི་དོན་མཛོད་ཅིག་ཅེས་
གསུངས་ཏེ་དབང་གི་ཆོ་ག་རྒྱས་པ་གནང་། གཞན་ཡང་ཉི་མ་ཞེས་
པ་རབ་བྱུང་བཅུ་དྲུག་པའི་ཆུ་ལུག་ལ། རྗེ་ཀུན་དགའ་འཇམ་
དབྱངས་མཁྱེན་རབ་རྒྱ་མཚོའི་ཞལ་སྔ་ནས། སྨོན་ལམ་ཆེན་མོའི་
དུས་མཆོད་དང་འབྲེལ་བའི་རྡུལ་ཚོན་གྱི་དཀྱིལ་འཁོར་དུ་སློབ་མ་རྗེས་
འཛིན་དང་། སྟ་གོན་བྱིས་པ་འཇུག་པའི་དབང་བདུན་མཆོག་
དབང་ཐུན་མོང་དང་ཐུན་མོང་མ་ཡིན་པ། རྡོ་རྗེ་སློབ་དཔོན་བདག་
པོ་དང་བདག་པོ་ཆེན་པོའི་དབང་ཡོངས་རྫོགས་བསྐུར་ཏེ་གོང་དུ་
གསུངས་པ་ལྟར་རྡོ་རྗེ་སློབ་དཔོན་གྱི་རྒྱལ་ཚབ་ཏུ་མངའ་གསོལ་ཏེ་རྡོར་
དྲིལ་སོགས་གནང་སྟེ་ཐུགས་ཤིན་ཏུ་དགྱེས་པའི་རྣམ་པ་དཔག་མེད་
-91 -
ཐ1-



མཛད་དོ། །མཆོག་སྤྲུལ་རིན་པོ་ཆེས་སྐུ་ཚེ་ཧྲིལ་བོ་དབང་བསྐུར་
རྒྱུད་བཤད་པ་སོགས་ཀྱིས་འཕྲིན་ལས་རྒྱས་པ་ནི། འདི་ལྟ་བུའི་
གནད་ཀྱི་ཡིན་གྱི་གཞན་དུ་ན་ནོར་དང་གདམས་ངག་བརྗེ་བའི་ཉོ་ཚོང་
གི་བྱེད་ལས་ཀྱི་བླ་སློབ་གཉིས་ཀ་མནར་མེད་ཀྱི་མགྲོན་པོ་ལས་མ་
འདས་སོ། །འདི་ནི་སྒྲ་བསྒྱུར་གྱི་དབང་ཕྱུག་ཆེན་པོ་མར་བ་ལོ་ཙཱ་བ་
ཆོས་ཀྱི་བློ་གྲོས་དང་། སྐལ་ལྡན་གྱི་སློབ་མ་མི་ལ་བཞད་པའི་རྡོ་རྗེ་
གཉིས་ཀྱི་རྣམ་ཐར་དང་གཉིས་སུ་མེད་པའི་རྣམ་ཐར་རོ། །ཆུ་མོ་
ལུག་གི་ལོ་འདིར་དུས་འཁོར་དབང་ཆེན་ཐོབ་པའི་རྗེས་སུ་སླར་ཡང་
མཆོག་སྤྲུལ་རིན་པོ་ཆེ་དང་ཡོངས་འཛིན་ལེགས་བཤད་དང་ཡབ་བད་
ལི་ཇ་མ་ལ་ཁྲིད་དེ། དཔལ་འབྲོག་དགེ་བསམ་འགྲུབ་གླིང་ངེས་དོན་
དགའ་བའི་ཚལ་དུ་འཁོར་ལོ་སྡོམ་པ་མི་ཡིས་ཟོལ་བསྒྱུར་བ་མཚན་
བརྗོད་པར་དཀའ་བ་དོན་གྱི་སླད་དུ་མཚན་ནས་སྨྲོས་ན། ཀུན་
དགའ་འཇམ་དབྱངས་མཁྱེན་རབ་རྒྱ་མཚོ་དཔལ་བཟང་བོ་མཚན་
གཞན་འཇམ་དཔལ་བཞད་པའི་རྡོ་རྗེ་ཞེས་མཚན་གྱི་རོལ་མོ་དང་།
ཞལ་གྱི་དཀྱིལ་འཁོར་མཇལ་བ་ཙམ་གྱིས་ཀྱང་ཉམས་རྟོགས་ཁྱད་པར་
-92 -



ཅན་བསྐྲུན་པའི་ཁྱབ་བདག་རྡོ་རྗེ་འཆང་ཆེན་པོའི་ཞབས་ལ་གཏུགས་
ཏེ ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གི་ཉིང་ཁུ། རྒྱུད་ཐམས་
ཅད་ཀྱི་རྒྱལ་བོ དམ་པ་དང་བོའི་སངས་རྒྱས་ནས་བརྒྱུད་པའི་བྱིན་
བརླབས་ཀྱི་ཚན་ཁ་མ་ཉམས་པ། ཁམས་གསུམ་ཆོས་ཀྱི་རྒྱལ་བོ་
རིགས་ལྡན་གྱི་སྤྲུལ་བའི་སྐུ་དོལ་པོ་བ་ཤེས་རབ་རྒྱལ་མཚན་དཔལ་
བཟང་བོ་ཡབ་སྲས་བཅུ་བཞི་དང་། རྒྱ་གར་གྱི་པཎ་གྲུབ་དང་
གཉིས་སུ་མེད་པ་ཁྱབ་བདག་སྒྲོལ་བའི་མགོན་པོ་སོགས་ཀྱི་ཐུགས་དམ་
གྱི་མཐིལ་དུ་འཛིན་པའི་གདམས་ངག་ཟབ་མོ། དུས་གསུམ་རྒྱལ་བ་
སྲས་དང་བཅས་པ་གཤེགས་པའི་གཞུང་ལམ་ཆེན་པོ་ཟབ་པ་ལས་ཀྱང་
ཆེས་ཟབ་པ་དཔལ་ལྡན་རྒྱལ་བ་ཇོ་ནང་བའི་རྣལ་འབྱོར་བ་ཡོངས་ཀྱི་
སྤྱི་ནོར་ཆེན་པོ། ཟབ་ལམ་རྡོ་རྗེའི་རྣལ་འབྱོར་སྦྱོར་བ་ཡན་ལག་དྲུག་
གི་གདམས་པ་ཉམས་སུ་ལེན་ཕྱིར། བླ་མ་དཔལ་དུས་ཀྱི་འཁོར་ལོ་
དངོས་སུ་མཐོང་ཞིང་། བླ་མ་རིན་པོ་ཆེ་མཆོག་ལ་ཇི་ལྟར་གསོལ་བ་
བཏབ་པ་ལྟར་རྗེས་སུ་ཐུགས་དགྱེས་པ་ཆེན་པོས་བཟུང་སྟེ།
གདམས་པའི་མན་ངག་ཐུན་མོང་སྔོན་འགྲོ་ནས་བཟུང་སྟེ་ཐུན་མིན་
- 93 -



སྔོན་འགྲོ་དམ་པ་གོང་མའི་ཕྱག་ལེན་ལྟར་དུ་ཕ་ནོར་བུ་ལ་འབོག་པ་ །
ལྟར་ཉམས་ལེན་ལ་ཞུགས་པ་དང་། དེ་ཚེ་ཁོང་དཔོན་གཡོག་བཞི་
དང༌། ཨ་དཔའ་བླ་མ་འཇམ་དབྱངས་བསྟན་འཛིན་དང་།
གྲོགས་གྲྭ་བ་གཉིས་དང་བཅས་བདུན་པོ། ཆ་བླ་མ་ཆོས་འབྱོར་གྱི་
གཟིམས་སྤྱིལ་བྱིན་བརླབས་ཀྱི་ངད་འཐུལ་བའི་ནང་དུ་ཕྱིའི་འདུ་
འཛི་དང་། ནང་གི་རྣམ་རྟོག་གི་སྤྲོས་པ་བཅད་དེ་མཚམས་དམ་
པོར་བཅད་དེ་བཞུགས་སོ། །དེ་དུས་མཁར་ནང་ཆེན་གྱི་གདན་ཚབ་
ཏུ་འབྲོག་སྤྲུལ་རིན་པོ་ཆེ་བཞུགས་ཡོད་པ་དང་འདིའི་མཚན་ལ་འབྲོག་
དགེ་ཚོན་པོ་མ་ཡང་ཟེར། ཁོང་གིས་དགོངས་པ་ཞུས་པས་དགོངས་
འཁྲོལ་གནང་སྟེ་ཟུར་བ་ལ། ཡབ་བད་ལི་ལ་མཆོག་སྤྲུལ་རིན་པོ་
ཆེས་གསུངས་བཀའ་ཤོག་དང་བཅས་ཏེ། བླ་མ་གནས་བརྟན་ཚང་
བསུ་རུ་སོང་ཞེས་ཐུགས་བཀོད་གནང་། ཡབ་ཀྱིས་ཀྱང་མྱུར་དུ་གནས་
བརྟན་ཚང་བསུས་འོངས་པ་ལ། མཆོག་སྤྲུལ་རིན་པོ་ཆེས་གསུངས་
དོན། ཁོ་བོ་ཆོས་ཟབ་མོ་ཉམས་སུ་ལེན་པ་ལ་བར་ཆད་དུ་འདུ་
འཛིའི་སྤྲོས་པ་ཤི་གསོན་གང་ཐད་ནས་ཤིན་ཏུ་མང་བས་སྒར་དུ་རྒྱལ་
-94-



ཚབ་ཅིག་མེད་ན་མི་འོང་བས་རེ་ཞིག་ཁྱེད་ཀྱིས་བཀའ་དྲིན་སྐྱོང་དགོས་
ཞེས་སོགས་གནས་ཚུལ་ཚང་མ་གསལ་བོར་གསུངས་ཏེ། སྦྱོར་དྲུག་
མཐར་མ་ཕྱིན་བར་དུ་ཆོས་སྲིད་གཉིས་ཀྱི་བྱ་བ་ཁྱོད་ལ་རེ་བཅོལ་བྱེད་
པ་ཡིན་ཞེས་གསུངས་པ་ལ། རྒན་གནས་བརྟན་ཚང་གིས་ཀྱང་
དགྱེས་བཞིན་དུ་འོ་ལེགས་སོ་ཁྱེད་ཀྱིས་བཀའ་གསུངས་ལྟར་ངས་ཅི་
ལྕོག་གིས་བསྒྲུབ་ངེས་ཡིན། མིང་གི་སྙན་པ་དང་གྲགས་སྐམ་གྱི་བླ་
ཆེན་མ་ཡིན་པར་མཚན་ལྡན་གྱི་བླ་མའི་དྲུང་དུ་ཆོས་ཟབ་མོ་ཞུས།
སྒྲུབ་པ་ཟབ་མོ་མཛད་ན། ཁོ་བོ་ཅག་ལ་གསེར་སྲང་ཁྲི་སྟོང་མང་པོ་
སྦྱིན་པ་ལས་དེའི་དགའ། ངེད་ཀྱི་རྩ་བའི་བླ་མ་ངག་དབང་དཀོན་
མཆོག་གཙང་བ་དགེ་སློང་ངག་དབང་ཆོས་འཕེལ་གྱི་མདུན་ནས་
སྦྱོར་དྲུག་ཚར་གཅིག་ལ་ལོ་བདུན་དང་ཟླ་བ་བདུན་ལ་བསྡད་པ་ཡིན།
ཁྱེད་ཀྱང་མ་མཐའ་ལོ་ལྔ་དྲུག་ཅིག་ལ་བཞུགས་དགོས། དེའི་རིང་
ལ་མཁར་ཚང་གི་སྒར་ལ་བླ་མགོན་གཉེར་བ་གསུམ་གྱི་གོ་ཆོད་པ་ངས་
བྱེད་ཅེས་གསུངས་ནས་ཐུགས་དགྱེས་པ་གནང་ངོ༌། །དེ་ནས་སྔོན་
འགྲོའི་ཆོས་སྐོར་ནས་རྗེ་བཙུན་ཐམས་ཅད་མཁྱེན་པའི་ལམ་རིམ་
•95-



བདུད་རྩིའི་ཉིང་ཁུ་མཉམ་ཁྲིད་དུ་གསུངས། དུས་ཀྱི་འཁོར་ལོའི་
རྣལ་འབྱོར་བ་རྣམས་ཀྱི་སྤྱི་ནོར་མཐོང་བ་དོན་ལྡན་དང་། ལྷན་
ཐབས་འོད་བརྒྱ་འབར་བའི་ནང་གི་སྐྱབས་འགྲོའི་སྐོར་དང་ཕྱག་དང་
སེམས་བསྐྱེད་དང་བཅས་པ་དང་། བར་སྐབས་བར་སྐབས་སུ་དབུ་
མའི་ལུགས་ཀྱི་སེམས་བསྐྱེད་རྒྱས་པ་གནང་། དེ་ནས་བླ་མ་རིན་པོ་
ཆེའི་ཞལ་ནས། ད་ནི་བྱང་སྡོམ་ཐོབ་ན་ས་དེའི་བསླབ་བྱ་ཤེས་དགོས་
པའི་སེམས་བསྐྱེད་ཚར་ནས་སྤྱོད་འཇུག་དང་བསླབ་པ་ཀུན་ལས་
བཏུས་པ་ཁྲིད། དེ་ཡང་སྤྱོད་འཇུག་ས་བཟང་གི་འགྲེལ་བ་དང་།
བསླབ་བཏུས་ཀུན་མཁྱེན་མཚོ་སྣ་བའི་དཀའ་འགྲེལ་ཡིད་ཀྱི་མུན་སེལ་
ཐོག་ནས་ཟླ་བ་གཅིག་ཙམ་ལ་ཁྲིད། ཐུན་མོང་ལམ་སྦྱངས་ཁོ་ན་
ཟླ་བ་ལྔ་དྲུག་ཙམ་ལ་བློ་སྦྱངས་ཤིང་། དེ་བར་བར་དུ་སྐྱབས་འགྲོ་
ཡན་ལག་བདུན་པ་བཟང་བོ་སྤྱོད་པའི་སྨོན་ལམ་ལྟར་དུ་མཛད། དེ་
ནས་རྡོར་སེམས་ཀྱི་རྗེས་གནང་བསྐུར་ནས་ཡིག་བརྒྱ་འབུམ་ལྷག་
བཅས་པ་དང་། མཎྜལ་དང་བླ་མའི་རྣལ་འབྱོར་ཡན་ཆད་ལོ་གཅིག་
ལ་ཉམས་ལེན་གྱིས་བསགས་སྦྱངས་གནད་སྨིན་མཛད། གཙང་བ་
，
-96-



ཆོས་འཕེལ་རྒྱ་མཚོའི་དངོས་ཀྱི་སློབ་མ་འབྲོག་དགེ་ཡོན་ཏན་རྒྱ་མཚོ་
དེའི་དངོས་སློབ་གྲོང་མང་བ་དཔལ་རིག་འཛིན་རྣམ་སྣང་རྡོ་རྗེ་དང་།
དེ་གཉིས་ཀྱི་སློབ་མ་མཁར་རྡོ་རྗེ་འཆང་ཆེན་དང་དེའི་ཞལ་སློབ་འབྲོག་
དགེ་སྤྲུལ་བའི་སྐུ་བསྟན་པའི་ཉི་མ་དང་། འཇམ་དཔལ་བཞད་པའི་
རྡོ་རྗེ་ཡིན་ཕྱིར་འབུམ་ལྔས་བསགས་སྦྱངས་སྐབས་ཞོར་བསྙེན་བྱེད་
པའི་ཕྱག་སྲོལ་མེད་པར་ལྟར་དམ་པ་འདིས་ཀྱང་ཕྱག་ལེན་དེ་ལྟར་
མཛད་དོ། །དེ་ནས་ལོ་ཕྱི་མ་ཤིང་སྤྲེལ་གྱི་ལོ་འགོར་ཀོང་སྤྲུལ་ཡོན་
ཏན་རྒྱ་མཚོའི་ཁྲིད་ཡིག་ལྟར་དུ་དུས་འཁོར་ལྷ་དགུའི་བསྙེན་སྒྲུབ་ཡན་
ལག་བཞིའི་ཡན་ལག་ལྟར་དུ་དུས་འཁོར་ཟླ་བ་དྲུག་ཙམ་ལ་མཛད།
རྡོར་ཤུགས་སྒྲུབ་ཐབས་འབྲོ་ལུགས་གྲངས་བསྙེན་དང་རྩ་རྟགས་སྣང་
བ་བཅུ་དྲུག་པ་དང༌། བཅུ་བདུན་བཅས་ཟླ་བ་གསུམ་ཙམ་ལ་
བསྒྲུབས། ཟླ་བ་དགུའི་ནང་ནས་སྦྱོར་བ་ཡན་ལག་གི་སྔོན་འགྲོ་
བལྟོས་མེད་བཞི་ལྡན་ནམ་ཐུན་མིན་སྔོན་འགྲོ་དབེན་པ་གསུམ་དང་།
དེ་ནས་སོར་བསམ་སྐུ་ཡི་རྡོ་རྗེའི་རྣལ་འབྱོར་དང་། སྲོག་འཛིན་
གསུང་གི་རྡོ་རྗེའི་རྣལ་འབྱོར་དང་། རྗེས་དྲན་ཐུགས་ཀྱི་རྡོ་རྗེའི་
-
1-



རྣལ་འབྱོར་དང་། ཏིང་ངེ་འཛིན་ཡེ་ཤེས་རྡོ་རྗེའི་རྣལ་འབྱོར་རྣམས་
གཞུང་གི་དགོངས་དོན་དང་། བླ་མའི་མན་ངག་གིས་བརྒྱན་ཏེ།
མཐར་ཆགས་སུ་ཉམས་ལེན་གནད་སྨིན་དུ་མཛད་པ་དང་། མདོར་
ན་ཐུན་མོང་དང་ཐུན་མོང་མ་ཡིན་པའི་སྔོན་འགྲོ་གཉིས་དང་།
སོར་སྡུད་སོགས་དངོས་གཞིའི་ཉམས་ལེན་རྣམས་མཐོང་བ་དོན་ལྡན་
དང་ལྷན་ཐབས་འོད་བརྒྱ་འབར་བ་དང་སྤྱི་དོན་ཟུང་འཇུག་རབ་
གསལ་སོགས་ཀྱི་གཞུང་གི་དགོངས་དོན་རྣམས། བླ་མ་རིན་པོ་ཆེའི་
བྱིན་བརླབས་ཀྱི་ཚན་ཁ་མ་ཉམས་པའི་མན་ངག་གིས་ཟུར་བརྒྱན་ཏེ་
ཐུན་བཞིས་རྡོ་རྗེ་རྣལ་འབྱོར་ཉམས་ལེན་དང་། ལས་བཞིས་
བསགས་སྦྱངས་བར་ཆད་སེལ་བ་སོགས་བསགས་སྦྱངས་གནད་སྨིན་
བྱས་ཏེ་གངས་ལྗོངས་མི་ལ་བཞེད་པའི་རྡོ་རྗེའི་རྣམ་ཐར་དང་གཉིས་སུ་
མེད་པར་ལྟར་ཐུགས་ཉམས་སུ་བསྟར་བས་བསྐྱེད་རྫོགས་ཀྱི་རྟོགས་པ་
མ་ལུས་པ་རྒྱུད་ནས་བཤད་པ་བཞིན་དུ་ཉམས་རྟོགས་རྣམས་ཐུགས་ལ་
འཁྲུངས་པའི་ངོ་མཚར་བའི་རྣམ་ཐར་མང་ཡང་། སྣོད་མིན་ལ་དོན་
དུ་མི་འགྱུར་བས་རེ་ཞིག་གསང་ངོ༌། གོང་དུ་སྨོས་པ་ལྟར་ཉམས་
-98-



ལེན་འདི་དག་གི་བར་མཚམས་ཀྱི་ཐུན་གསེང་རྣམས་སུ་རྗེ་བཙུན་རྡོ་རྗེ་
འཆང་གི་ཁྲིད་ཡིག་མ་བུ་བདུན་གྱི་ཁྲིད་རྫོགས་པར་མཛད་པའི་ཕྱག་
སྲོལ་ལྟར། མ་གསུམ་དང་བུ་བཞི་ལས་མཐོང་བ་དོན་ལྡན་དང་དེའི་
ལྷན་ཐབས་འོད་བརྒྱ་འབར་བ་གཉིས་དབུ་ནས་མཇུག་རྫོགས་ཀྱི་བར་
དང་། སྤྱི་དོན་ཟུང་འཇུག་རབ་གསལ་ནི་སྲོག་འཛིན་ནས་དྲན་ཏིང་
གི་བར་རྣམས་སུ་ཁྲིད་པ་དང་། སོར་སྡུད་ངོ་སྤྲོད་སྐབས་ངོ་སྤྲོད་ཕྱི་
མ་དང་། བསམ་གཏན་སྐབས་ངོ་སྤྲོད་ནང་མ་དང་སྲོག་རྩོལ་དང་
རྗེས་དྲན་སྐབས་འཕྲུལ་འཁོར་གེགས་སེལ་གཉིས་ཀ་བསྟེན། རྟགས་
ཚད་ནི་སློབ་མ་རྣམས་ཀྱི་ཉམས་དང་བསྟུན་ནས་ཁྲིད་དགོས་མི་དགོས་
གཉིས་ཀ་ཡོད། མཇུག་ཏུ་རྗེས་ཁྲིད་སྐབས་སྐོར་འཕོ་ཁྲིད་སོགས་
རྫོགས་ནས་རྒྱབ་རྟེན་ལུང་གི་སྐོར་ལ་དུས་འཁོར་བསྡུས་རྒྱུད་དང་།
འགྲེལ་ཆེན་དྲི་མེད་འོད། དུས་ཞབས་སྙན་རྒྱུད། གྲུབ་ཆེན་ཤ་
ཝ་རིས་རྡོ་རྗེའི་ཚིག་བསྐང་། ཞི་བ་སྦས་པའི་རྡོ་རྗེའི་ཚིག་བསྐང་
སོགས་སྦྱོར་དྲུག་རྒྱ་གཞུང་གི་སྐོར་དང་། གྲུབ་ཆེན་ཡུ་མོ་མི་བསྐྱོད་
རྡོ་རྗེའི་འཕྲེང་བ་སྐོར་བཞི། ཀུན་སྤངས་པའི་སྦྱོར་དྲུག་སྙན་རྒྱུད།
•99-



ཀྱ
ས་བ;
ཀུན་མཁྱེན་རིན་པོ་ཆེའི་རི་ཆོས་ངེས་དོན་རྒྱ་མཚོ། གྲུབ་ཆེན་དབུས་
པའི་སྦྱོར་དྲུག་གི་སྐོར་དང་། ཀུན་མཁྱེན་ཕྱོགས་རྒྱལ་བའི་ཐོག་
མཐའ་བར་དགེ ས་བཟང་གི་གསང་དོན་རབ་གསལ། ལོ་ཆེན་
རདྷ་བྷ་ཊའི་སྦྱོར་དྲུག རྗེ་ཀུན་དགའ་གྲོལ་མཆོག་གི་སྦྱོར་དྲུག་རྒྱུད་
དོན་རབ་གསལ་རྣམས་ཀྱི་ཁྲིད་ལུང་མཐར་ཆགས་སུ་གནང་། འདི་
དག་ཐོབ་དགོས་པ་ཕྱག་ལེན་དུ་མཛད་པ་ནི། རྡོ་རྗེ་འཆང་གི་བཀའ་
དང་གྲུབ་ཐོབ་རྣམས་ཀྱི་ཐུགས་དམ་གྱི་མཐིལ་དུ་འཛིན་པའི་གདམས་
ངག་ཟབ་མོ་རྣམས་མི་ནུབ་པའི་ཕྱིར་དང་། ཁྱད་པར་དུ་རྒྱལ་བ་རྡོ་
རྗེ་འཆང་གི་བཀའ་པཎྜི་ཏ་རྣམས་ཀྱིས་གསུངས། ལོ་ཙཱ་བས་བསྒྱུར་
བ་རྣམས་རང་ལ་རྡོ་རྗེ་འཆང་ནས་རྩ་བའི་བླ་མའི་བར་དུ་བརྒྱུད་པའི་
བྱིན་བརླབས་ཀྱི་ངད་མ་ཡལ་བར་རྒྱུད་ལ་ཞུགས་ཤིང་། ཚིག་རྒྱུད་
ཙམ་ཡང་མཁས་པས་མ་བཅོས། བླུན་པོས་མ་ལྷད། རྟོག་གེ་བ་
དང་དམ་ཉམས་འདྲེས་ཁྱེར་གྱི་ལྷད་ཀྱིས་དྲི་མས་མ་གོས་པར་རྡོ་རྗེ་
འཆང་གི་གསུངས་དྲི་མ་མེད་པ་བརྒྱུད་པ་རྣམ་དག་གི་གདམས་པ་ཆུ་
བོའི་གཞུང་རྣམས། མཚན་ལྡན་གྱི་བླ་མས་སྣོད་ལྡན་གྱི་སློབ་མ་ལ་
-100-



ཟ
ཚད་ལྡན་གདམས་ངག་ཟབ་མོ་གནང་སྟེ། གུས་པའི་ཉན་ཞིང་ཚུལ་
བཞིན་བསམ་པ་དང་སྒོམ་པས་ཉམས་རྟོགས་ཐམས་ཅད་མྱུར་དུ་རྒྱུད་
ལ་སྐྱེ་བ་དང་། ཐ་ན་ཤར་སྒོམ་ཙམ་ཡང་བརྒྱུད་པ་ལ་ལྷད་མ་ཞུགས་
པ། ཕྱོགས་ཀུན་ནས་ངེས་པར་དགོས་པ་གཟིགས་ཏེ་བླ་མ་གོང་མ་
རྣམས་ནས་ད་ལྟའི་བར་དུ་རྒྱུན་མ་ནུབ་པར་གདམས་ངག་མ་ལུས་པའི་
མཆོག་སྤྲུལ་རིན་པོ་ཆེའི་ཐུགས་ཀྱི་བུམ་པ་གཏམས་པ་ཡིན་ནོ །ཁྱད་
པར་དུ་མཆོག་སྤྲུལ་རིན་པོ་ཆེ་འདི་ཉིད་སྔོན་གྱི་སྨོན་ལམ་དང་།
ཐུགས་བསྐྱེད་རླབས་པོ་ཆེའི་དབང་གིས་མཚན་ལྡན་གྱི་བླ་མ་དགེ་བའི་
བཤེས་གཉེན་བསྟེན་པ་ལ་དུས་ངན་སྙིགས་མའི་མིག་བལྟོས་དང་ཡེ་མ་
འདྲེས་ཤིང་། བླ་མ་ལྔ་བཅུ་བ་དང་ཁྱད་པར་དུ་ཚིག་བཅད་ཙམ་
སྟོན་པ་ལ་བཀའ་དྲིན་ཅན་གྱི་སློབ་དཔོན་འཛིན་པ་དང་། ཡང་
དགོས་སུ་སྔགས་ཀྱི་རྡོ་རྗེ་སློབ་དཔོན་ནི་རྡོ་རྗེ་འཆང་མིའི་རྣམ་པར་
བཟུང་བ་ཙམ་ལས་དོན་དུ་སངས་རྒྱས་དངོས་སུ་མཐོང་བ་སོགས་མདོ་
སྔགས་ཀྱི་བཤེས་གཉེན་བསྟེན་ཚུལ་ལ་ཡང་ཕལ་བའི་ཡི་རང་ཙམ་ཡང་
དཀའ་བའི་གནས་ཡིན་ནོ། །སྙིགས་མའི་དུས་འདིར་མདོ་སྔགས་ཀྱི་
• I01-



--
-
བླ་མ་དགེ་བའི་བཤེས་གཉེན་མཚན་ཉིད་དང་ལྡན་པ་མི་འཚོལ་བར་
རང་དགོན་དུ་གསེར་ཁྲི་ཟུང་གི་གཅིག་གི་བདག་པོར་གདུགས་དང་བ་
དན་ལ་སྲེད་པ་དང་། ཡོན་བདག་འཐེན་ཁྱེར་དང་གྲུབ་མཐའི་
ཆགས་སྡང་དང་ཐོབ་གོ་ས་མཚན་སྙན་གྲགས་རིགས་རུས་ཆོ་འབྲང་
དང་། འཁོར་ལོངས་སྤྱོད་སོགས་མཆིལ་མའི་ཐལ་བ་བཞིན་དུ་དོར་
ཏེ། གྲྭ་རྐྱང་དཀྱུས་མའི་ལུགས་ཀྱི་ཚུལ་བཟུང་སྟེ། མདོ་སྔགས་
རིག་གནས་བཅས་པའི་བླ་མ་དམ་པ་རྣམས་བསམ་པ་དང་སྦྱོར་བས་
ཚུལ་བཞིན་དུ་བསྟེན་ཏེ་གདམས་ངག་རྣམས་ཉམས་སུ་ལེན་པ་འདི་ལྟ་
བུ་ནི་འཕགས་པ་རྟག་ངུ་དང་ནོར་བཟང་དང་མི་ལ་ཡབ་སྲས་སོགས་
ཀྱི་རྣམ་ཐར་དང་གཉིས་སུ་མེད་པའི་སུས་ཀྱང་བསྒྲུན་དུ་མེད་པའི་རྣམ་
ཐར་རོ། གཞན་དུ་ན་ཆེ་མཐོའི་ཁྲི་ལ་འགྱིང་ཡང་རྣམ་དཔྱོད་ཕལ་
བ་ལས་ཀྱང་བརྟུལ། ལ་ལ་དག་ནི་ཡོན་ཏན་རྒྱ་མཚོའི་མཛོད་འཛིན་
པའི་བཤེས་གཉེན་དམ་པ་རྣམས་ཀྱང་བསྟེན་ན་རང་གི་ཆེ་བ་ཉམས་
ཀྱིས་དོགས་པ་དང་། །ངའོ་སྙམ་པའི་ང་རྒྱལ་གྱིས་ཁེངས་པས་
བསྟེན་མི་སྤོབས་པ་ནི། ཆོས་ལ་མི་རྟོན་གང་ཟག་ལ་རྟོན་པ་ཡིན་
•i02-



པས་རྒྱལ་བའི་བཀའ་དང་འགལ་བ་དང་
། དེ་ནི་ཤིན་ཏུ་མི་རིགས་
ཏེ མངོན་པ་ཀུན་བཏུས་ལས། ང་རྒྱལ་གང་ཞེ་ན། འཇིག་
ཚོགས་ཀྱི་ལྟ་བ་ལ་བརྟེན་ནས་སེམས་ཁེངས་པ་སྟེ། མི་གུས་པ་དང་
སྡུག་བསྔལ་འབྱུང་བའི་རྟེན་བྱེད་པའི་ལས་ཅན་ནོ། །ཞེས་གསུངས་
པ་ལྟར། མཆོག་སྤྲུལ་རིན་པོ་ཆེ་འདི་རིགས་རུས་ཆོ་འབྲང་གང་གི་
ཆ་ནས་ཀྱང་གྲགས་པའི་བ་དན་མངོན་པར་གཡོ་བ་ཅན་ཞིག་ཡིན་ཀྱང་
ཟབ་མོའི་ཆོས་ཀྱི་ཕྱིར་དེ་འདྲའི་ང་རྒྱལ་ལྟ་ཅི་གྲྭ་རྐྱང་དཀྱུས་མའི་
ལུགས་བཟུང་སྟེ་བླ་མ་སངས་རྒྱས་དངོས་སུ་མཐོང་སྟེ་བསྟེན་པ་ནི།
མཉམ་མེད་ཇོ་བོ་ཆེན་པོའི་རྣམ་ཐར་དང་ཕྱོགས་ཀུན་ནས་མཚུངས་
སོ། །གཞན་ཡང་ཇི་སྐད་དུ། མཐོན་པོའི་སྒང་ལ་ཆུ་བོ་མི་ཆགས་
པས། །དམན་ས་བཟུང་སྟེ་གུས་པའི་བརྟུལ་ཞུགས་ཀྱིས། །རང་ལས་
བློ་ཁ་མཐོ་བ་ཐམས་ཅད་ལས། །བློ་སྐྱེད་གང་ལེན་བྲེ་གསོག་ཕུལ་
གསོག་གྱིས། །ཞེས་སོགས་གསུངས་པ་ལྟར་རིན་པོ་ཆེ་འདི་ཉིད་ཀྱིས་
ཚེ་ཉམས་རྒྱང་དུ་དོར་ཏེ་གུས་པས་མདོ་སྔགས་རིག་གནས་ཐམས་ཅད་
ཐོས་བསམ་སྒོམ་གསུམ་གྱི་གོ་རིམ་མ་འཆོལ་བར་བསྟན་པ་ཐམས་ཅད་
• 103,



1.
འགལ་མེད་རྟོགས་པ་དང་། གསུངས་རབ་མ་ལུས་གདམས་པར་
འཆར་བ་དང་། དེ་ཕྱིར་རྒྱལ་བའི་དགོངས་པ་བདེ་བླག་ཏུ་རྙེད་
པ་དང་། ཆོས་སྤོང་གི་ལས་ཉེས་སྤྱོད་ཆེན་པོའི་གཡང་ས་ལས་
ཀྱང་བསྲུང་བ་སོགས་ས་དགེ་སོགས་གང་གིས་མཁས་པའི་རིགས་
ལམ་གྱི་སྒོ་སྣ་ཚོགས་ནས་དཔྱད་ཀྱང་། ཚད་མའི་སྐྱེས་བུ་ཐུབ་
བསྟན་ཡོངས་རྫོགས་ཀྱི་བདག་པོ་ཡིན་པར་གྲུབ་བོ། དེ་ལྟར་ལོ་
འཁོར་གསུམ་ལ་གདན་ཐོག་གཅིག་མཛད་དེ། རྣལ་འབྱོར་ཡན་
ལག་དྲུག་གི་རིམ་པ་རྣམས་ཉམས་བཞེས་གནད་སྨིན་མཛད་པས་རྒྱུད་
ནས་གསུངས་པ་ལྟར་གྱི་རྟགས་རྣམས་ཐུགས་ལ་འཁྲུངས་པའི་རྟོགས་
པའི་དབང་ཕྱུག་ཏུ་གྱུར་ཏེ་རྡོ་རྗེ་འཛིན་པའི་གོ་འཕང་བདག་གིར་
བཞེས་སོ། འདིར་སྨྲས་པ།
སྐྱེ་བ་དུ་མར་རྒྱལ་བའི་བརྟུལ་ཞུགས་ལ།།
གོམས་པའི་བག་ཡོད་ལྷན་སྐྱེས་དྲི་བཟང་རྫོགས། །
སོ་ཐར་ཁྲིམས་ཀྱི་འོ་མཚོ་འཁྱིལ་བའི་ངོགས། །
ཚངས་སྤྱོད་དཔལ་གྱི་མེ་ཏོག་ཅིར་ཡང་བཞད།
• I•



སྲོག་གི་ཕྱིར་ཡང་བསླབ་པ་རིན་པོ་ཆེ།།
མངོན་ལྐོག་མ་འཛོལ་གངས་ཀྱི་གཡག་རྔ་བཞིན།
དམ་དུ་བསྲུངས་པའི་ཚུལ་ཁྲིམས་འོད་སྣང་གིས། །
འཆལ་ཚུལ་མུན་པའི་དངོས་པོ་རིང་དུ་དོར།།
ཡིད་ཀྱི་བུམ་པ་སྤོངས་བདུན་བདུད་རྩིས་གཏམས། །
སྐུ་ཡི་ཁང་བཟང་ངུར་སྨྲིག་རྒྱལ་མཚན་གྱིས།
བརྒྱན་པས་ཚངས་དང་དབང་བོའི་ཕྱག་གི་ཡུལ།།
བསོད་ནམས་ཞིང་དུ་ལི་ཁྲིའི་ལྷུན་པོ་བཞེངས། །
ཁྱིམ་གྱི་ཉེས་པ་དྲན་པས་ཞལ་གནག་ཅིང་།།
དགྲ་འདུལ་གཉེན་སྐྱོང་གཏམ་ལ་མ་འཛུམ་པར།།
ལང་ཚོའི་དཔལ་འདི་རྒ་བའི་ཚུལ་མཐོང་སྟེ། །
ཐུབ་པ་དགྱེས་པའི་ཞི་བསིལ་ཁང་དུ་ཕྱོགས། །
• los-



དངོས་གྲུབ་རྩ་བ་དམ་ཚིག་བསིལ་ཟེར་གྱིས། །
ཉེས་ལྟུང་ཚ་བའི་གདུང་བ་མཐར་བྱེད་ཅིང་།།
སྡོམ་གསུམ་དཀྱིལ་འཁོར་རྫོགས་པའི་ཟླ་བ་ཡིས། །
རྒྱུད་ལ་རིམ་གཉིས་ལམ་གྱི་ཀུན་ད་བཞད། །
སྲིད་ཞིའི་བདག་ཉིད་ངུར་སྨྲིག་འདབ་སྟོང་ཅན།།
མཚན་ཙམ་གྱིས་ཀྱང་ཉམས་རྟོགས་དཔལ་སྟེར་བས། །
རྡོ་རྗེ་འཆང་དངོས་མཁྱེན་རབ་རྒྱ་མཚོའི་སྡེ། །
སངས་རྒྱས་དངོས་སུ་མཐོང་སྟེ་ཞབས་པད་བསྟེན།
བློ་ལྡོག་རྣམ་བཞིའི་ཚོགས་རྣམས་གྲོས་བཏབ་སྟེ། །
སྔོན་འགྲོ་ཟུང་གི་ཕོ་ཉའི་རྩེ་དགའ་ཡིས། །
རྫོགས་རིམ་དྲུག་གི་ཐེམ་སྐས་བགྲོད་པའི་ཚུལ། །
འཕགས་བོད་པཎ་གྲུབ་དགྱེས་པའི་གཟིགས་མོར་ཆེ། །
• 106-



ཇོ་ནང་སྤྱི་ནོར་དཔལ་ལྡན་དུས་འཁོར་གྱི། །
རྡོ་རྗེའི་རྣལ་འབྱོར་ངེས་དོན་ཉམས་ལེན་གྱིས། །
སྟོང་གཟུགས་ཕྱག་རྒྱ་ཆེན་མོའི་གོ་འཕང་ཡང་།།
སྙིགས་དུས་ཚེ་ཐུང་གཅིག་ལ་བདག་གིར་མཛད། །
དག་ཞིང་རྟེན་ལ་གནས་པའི་འཕགས་པས་ཀྱང་། །
གདམས་པའི་རྒྱལ་བོ་འདི་ནི་རྙེད་མིན་ན།
སྙིགས་དུས་མྱ་ངམ་ཐང་དུ་བདུད་རྩིའི་རྒྱུན།
ཁྱེད་མིན་ཆེར་རློམས་ཕལ་གྱིས་རྙེད་དོ་ལོ། །
ཤེས་དང་ཤེས་བྱའི་བདག་ཉིད་བདེ་བ་ཆེ། །
སྟོང་གཟུགས་ཕྱག་རྒྱ་ཆེན་མོའི་དགྱེས་འཛུམ་ཞལ།།
སྐལ་ལྡན་གཟིགས་མོར་བསྒྲུབ་ལ་ཟླ་མེད་རྗེ། །
རྡོ་རྗེ་འཛིན་པའི་ཁྲི་ལ་མངོན་པར་གསོལ། །
• I07-



ཅེས་མཁར་རྡོ་རྗེ་འཆང་ཀུན་དགའ་ཤེས་རབ་ཆོས་འཕེལ་རྒྱ་མཚོའི་སྡེ་
དཔལ་བཟང་བོའི་རྣམ་པར་ཐར་བ་ངེས་དོན་བསྟན་པའི་མཛེས་རྒྱན་
བསམ་འཕེལ་ནོར་བུའི་དོ་ཤལ་ཞེས་བྱ་བ་ལས་བསྙེན་པར་རྫོགས་པ་
དང་དུས་འཁོར་དབང་ཆེན་མནོས་ཏེ་སྦྱོར་བ་ཡན་ལག་དྲུག་ཉམས་
སུ་བླངས་པའི་སྐབས་དེ་ཅུང་ཟད་བརྗོད་པའོ། །
，
，
-
,,
་པའི་
::
་
་
R-
་་་
，,་,
3:
་ན་
•los-



མས་
པ་ལས་
དེ་ནས་མི་ཟད་ཅེས་པ་མེ་ཕོ་ཁྱི་དགུང་གྲངས་ཉེར་བརྒྱད་སྟེང་དུ།
བཀའ་དྲིན་གསུམ་ལྡན་གྱི་བླ་མ་རྗེ་ཀུན་དགའ་འཇམ་དབྱངས་མཁྱེན་
རབ་རྒྱ་མཚོའི་སྡེའི་ཞལ་སྔ་ནས། དཔལ་དུས་ཀྱི་འཁོར་ལོའི་སྡོམ་པ་
ཆེན་པོའི་དབང་། ལྷ་དགུའི་དབང་། སྔགས་བླ་མེད་ཀྱི་རྒྱུད་
ལས་ཕ་རྒྱུད་སྐོར་ལ་ནམ་མཁའ་ལྟ་བུའི་རྒྱུད་ཐམས་ཅད་ཀྱི་རྒྱལ་པོ་
དཔལ་གསང་བ་འདུས་པའི་འཕགས་ལུགས་སུ་གྲགས་པ་ལྷ་སོ་གཉིས་
ཀྱི་དཀྱིལ་འཁོར་གྱི་དབང་དང་། ཡེ་ཤེས་ཞབས་ལུགས་སུ་གྲགས་པ་
གསང་འདུས་འཇམ་པའི་རྡོ་རྗེའི་ལྷ་བཅུ་དགུའི་དཀྱིལ་འཁོར་གྱི་
དབང་དང་། རྡོ་རྗེ་འཇིགས་བྱེད་ཀྱི་སྐོར་ལ། བཅོམ་ལྡན་འདས་
གཤིན་རྗེའི་ནག་པོ་ཞང་ལུགས་ལྷ་བཅུ་གསུམ་གྱི་དཀྱིལ་འཁོར་བདེ་
ཆེན་འོད་འབར་ཞེས་བྱ་བའི་དབང་། གྲུབ་ཆེན་བི་རུ་ག་ལས་
བརྒྱུད་པ་གཤེད་དམར་ལྷ་ལྔའི་དཀྱིལ་འཁོར་བདག་འཇུག་གསལ་བར་
བསྟན་པ་ཞེས་བྱ་བའི་དབང་། བཅོམ་ལྡན་འདས་གཤིན་རྗེའི་
གཤེད་པོའི་དཀྱིལ་འཁོར་རབ་འབྱམས་ཀྱི་སྒྲུབ་ཐབས་འཕྲིན་ལས་ཉི་
མ་འབུམ་གྱི་གཟི་བརྗིད་ཅེས་བྱ་བ་ལ། ཐོག་མར་དཔལ་འཛིན་
• I09•



ལུགས་ཀྱི་གཤིན་རྗེའི་དམར་བོ་ལྷ་བཅུ་གསུམ་མའི་དབང་། བཅོམ་
ལྡན་འདས་གཤིན་རྗེའི་གཤེད་གདོང་དྲུག་རྭ་ལུགས་སུ་གྲགས་པ་ལྷ་
ཉེར་གཅིག་གི་དཀྱིལ་འཁོར་དང་། བཅོམ་ལྡན་འདས་འཇམ་
དཔལ་ཁྲོས་པ་ལྷ་བཞི་བཅུ་རྩ་དགུའི་དཀྱིལ་འཁོར་གྱི་གྲུབ་ཆེན་ལ་ལི་
ཏ་བཛྲ་ལུགས་ཀྱི་དབང་། སྐྱོ་ལུགས་ཁྲོ་མོ་བརྒྱད་སྐོར་གྱི་དབང་།
འཇིགས་བྱེད་མར་ལུགས་སུ་གྲགས་པ་ལྷ་ཞེ་དགུ་མ་དང་། རྭ་
ལུགས་བཅོམ་ལྡན་འདས་རྡོ་རྗེ་འཇིགས་བྱེད་ལྷ་བཅུ་གསུམ་གྱི་དབང་།
རྭ་ལུགས་གཤིན་རྗེ་རོ་ལངས་བརྒྱད་སྐོར་གྱི་དབང་། འཇམ་དཔལ་
གསང་ལྡན་གྱི་དབང་རྣམས་ལེགས་པར་ཐོབ། མ་རྒྱུད་སྐོར་ལ་
དཔལ་འཁོར་ལོ་སྡོམ་པ་ནག་པོའི་ལུགས་ཀྱི་དཀྱིལ་འཁོར་ཆེན་པོ་བདེ་
བ་ཆེན་པོ་ཆར་ཡང་ཞེས་བྱ་བའི་དབང་སྟ་གོན་དང་བཅས་པ་དཔལ་
འཁོར་ལོ་སྡོམ་པ་གྲུབ་ཆེན་ལི་ཡི་པའི་ལུགས་ཀྱི་བདེ་ཆེན་འཇུག་ངོགས་
ཞེས་བྱ་བའི་དབང་། གྲུབ་ཆེན་དྲིལ་བུ་བའི་ལུགས་ཀྱི་བདེ་མཆོག་
ལུས་དཀྱིལ་བདེ་ཆེན་སྙིང་བོ་ཞེས་བྱ་བའི་དབང་། དཔལ་འཁོར་ལོ་
སྡོམ་པའི་དཀྱིལ་འཁོར་རབ་འབྱམས་ཀྱི་སྒྲུབ་ཐབས་དངོས་གྲུབ་རྒྱ་
དཔལ
བ
།
་
-ii0-



མཚོ་ཞེས་བྱ་བའི་དབང་བཅོ་བརྒྱད་ཡོད་པ་ལས། ཐོག་མར་འཁོར་
ལོ་སྡོམ་པ་བསྡུས་བརྒྱུད་རྩ་བའི་ལུགས། གཉིས་པ་སློབ་དཔོན་ཆེན་
པོ་འཇིགས་མེད་འབྱུང་གནས་ཀྱི་བཞེད་པ་བདེ་མཆོག་འཁྲུལ་སྤོང་
ལུགས་ཞེས་བྱ་ག གསུམ་པ་འཁོར་ལོ་སྡོམ་པ་མེ་དྲི་བཅུ་གསུམ་མ་
དང་། བཞི་བ་རྡོ་རྗེ་རྣལ་འབྱོར་མ་ལྷ་སུམ་ཅུ་རྩ་བདུན་གྱི་དཀྱིལ་
འཁོར་དང་། ལྔ་བ་དཔལ་འཁོར་ལོ་སྡོམ་པ་འབྱུང་བ་རྩ་བའི་
དཀྱིལ་འཁོར་ལྷ་བཅུ་གསུམ་གྱི་བདག་ཉིད་ཅན་དང་། དྲུག་པ་
བཤད་རྒྱུད་ཨ་བྷི་དྷ་ན་ནས་བདེ་མཆོག་སྦྱངས་པའི་ཡོན་ཏན་དང་།
བདུན་པ་བདེ་མཆོག་འཁོར་ལོ་བསྒྱུར་བ་དྲུག་གི་དབང་དང་།
བརྒྱད་པ་འཁོར་ལོ་སྡོམ་པ་འཇམ་པའི་རྡོ་རྗེ་ངག་གི་དབང་ཕྱུག་ཧེ་རུ་
ཀ་ལྷ་ཉི་ཤུ་རྩ་ལྔའི་བདག་ཉིད་ཅན་དང་། དགུ་བ་མངོན་བརྗོད་བླ་མ་
ལས་གསལ་བར་གསུངས་པའི་འཁོར་ལོ་བདེ་མཆོག་རྟོག་གེ་ཆེན་པོ་
ཕྱག་འབུམ་པ་བ་དང་། བཅུ་བ་སྡོམ་པ་རྩ་རྒྱུད་ནས་བྱུང་བ་ལྟར་བདེ་
མཆོག་ཁྲག་འཐུང་བོང་བའི་ཞལ་ཅན་དང་། བཅུ་གཅིག་པ་མངོན་
བརྗོད་ལེའུ་སུམ་ཅུ་རྩ་གཅིག་པ་ལས་བྱུང་བ་མཆོག་གི་རྡོ་རྗེ་ལྷ་བཅུ་
-iii-



གསུམ་དང་། བཅུ་གཉིས་པ་བཤད་རྒྱུད་རྡོ་རྗེ་མཁའ་འགྲོའི་དཀྱིལ་
འཁོར་ཧེ་རུ་ཀ་དྲུག་ཅུ་རྩ་གཉིས་ཀྱི་དཀྱིལ་འཁོར། བཅུ་གསུམ་པ་
དཔལ་མཁའ་འགྲོ་རྒྱ་མཚོ་རྩ་བའི་དཀྱིལ་འཁོར་ལྷ་ཚོགས་སྟོང་དང་
བཞི་བརྒྱ་དྲུག་ཅུ་རྩ་གསུམ་པའི་དཀྱིལ་འཁོར་དང་། བཅུ་བཞི་བ་
རྡོ་རྗེ་རྣལ་འབྱོར་མ་ཕག་གདོང་ཆེན་མོའི་ལྷ་དྲུག་ཅུ་རྩ་གཅིག་གི་
དཀྱིལ་འཁོར་དང༌། བཅོ་ལྔ་བ་དྲིལ་བུ་ལྷ་ལྔ་ཕྱི་དཀྱིལ་དང་།
བཅུ་དྲུག་པ་བདེ་མཆོག་ཁྲོ་བོ་རྡོར་སེམས་ལྷ་ཉེར་གཅིག་དང་།
བཅུ་བདུན་པ་སློབ་དཔོན་ཆེན་པོ་ཞི་བ་མཐའ་ཡས་པའི་ལུགས་ཀྱི་རྗེ་
བཙུན་རྡོ་རྗེ་ཕག་མོ་འབྱུང་བ་ཞེས་བྱ་བ་ལྷ་ཚོགས་ཉི་ཤུ་རྩ་གཅིག་གི་
དཀྱིལ་འཁོར་དང་། བཅོ་བརྒྱད་པ་དཔལ་ཁ་སྦྱོར་ཐིག་ལེའི་རྩ་
བའི་དཀྱིལ་འཁོར་བདེ་མཆོག་ཞི་བ་རྡོར་སེམས་ལྷ་སུམ་ཅུ་རྩ་བདུན་གྱི་
དཀྱིལ་འཁོར་དང་། ལི་དྲིལ་ནག་གསུམ་དང་བཅས་པ་བདེ་
མཆོག་གི་དབང་བཀའ་ཉེར་གཅིག་གི་དབང་རྣམས་ཟབ་རྒྱས་སུ་
གསན། ཟུར་བཀའི་སྐོར་ལས། དཔལ་སངས་རྒྱས་ཐམས་ཅད་
མཉམ་པར་སྦྱོར་བ་སྒྱུ་མ་མཆོག་སྒྲུབ་དཀྱིལ་དགའ་བདེ་རྒྱ་མཚོ་དང་།
1
སང
•li2.



-， ཁ་ཟཐ--+--
ས་ས -
-
-- ་.
་་ --、- -，
-- ---
--- -
ཁ་མ།
རྒྱུད་འདི་ནི་སྔ་འགྱུར་རྙིང་མ་ཆོས་རྒྱལ་ཁྲི་སྲོང་ལྡེ་བཙན་གྱི་སྐབས་སུ་
པཎྜི་ཏ་ཧཱུྃ་ཀ་ར་དང་། ལོ་ཙཱ་བ་གནུབ་ནམ་མཁའི་སྙིང་བོས་བསྒྱུར་
བའི་རྙིང་རྒྱུད་ཏན་ཏྲ་མཚོན་བཅོ་བརྒྱད་ཀྱི་ཡ་གྱལ་དང་། བརྒྱུད་
པའང་དེ་དག་ལས་བྱུང་བ་རྗེ་བཙུན་རྡོ་རྗེ་འཆང་གིས་གསུངས་སོ། །
དཔལ་རྒྱུད་ཀྱི་རྒྱལ་བོ་དགྱེས་པ་རྡོ་རྗེའི་དཀྱིལ་འཁོར་ཆེན་པོ་སྡུར་
ལུགས་རྗེ་བཙུན་གསར་འགྱུར་ཀ་དབྱེ་བ་ཞེས་བྱ་བ་རྒྱ་གར་ལུགས་
དང་། དཔལ་མཧཱ་མ་ཡའི་དཀྱིལ་ཆོག་རིན་ཆེན་སྒྲོན་མེ་དང་།
དཔལ་ས་ར་ཧའི་ལུགས་ཀྱི་སངས་རྒྱས་ཐོད་པའི་དཀྱིལ་འཁོར་དེ་ཁོ་ན་
ཉིད་རབ་ཏུ་གསལ་བ་དང་། དཔལ་རྡོ་རྗེ་གདན་བཞི་རྩ་བའི་
དཀྱིལ་འཁོར་ཡེ་ཤེས་དབང་ཕྱུག་མ་ལྷ་བཅུ་གསུམ་གྱི་བདག་ཉིད་ཅན་
གྱི་དཀྱིལ་འཁོརབདུད་རྩིའི་ཐིག་ལེ་དང་། དཔལ་ཕྱག་ན་རྡོར་རྗེ་
འཁོར་ལོ་ཆེན་པོའི་དཀྱིལ་ཆོག་སྲིད་གསུམ་འདུལ་བྱེད་དང་།
དཔལ་གཏུམ་མོ་མི་གཡོ་བ་བླ་མེད་ཀྱི་དཀྱིལ་ཆོག་རྡོ་རྗེ་རལ་བ་ཅན་
དང་། རྗེ་བཙུན་ཐམས་ཅད་མཁྱེན་པའི་གསར་འགྱུར་སྒྲོལ་མ་རྣལ་
འབྱོར་མའི་དཀྱིལ་ཆོག་གཞན་ལ་ཕན་པ་ཞེས་བྱ་བ་དང་། གྲུབ་
13•



ཆེན་ཞི་བ་སྦས་པའི་ཞལ་སློབ་གསུམ་ལས་རྒྱུད་དང་གདམས་པ་ཕྱིན་
ཅི་མ་ལོག་པའི་དབང་བསྐུར་ཟབ་མོ་དང་། རྗེ་བཙུན་རྡོ་རྗེ་རྣལ་
འབྱོར་མའི་སྐོར་ལས། ན་རོ་མཁའ་སྤྱོད་དུ་གྲགས་པའི་རྡོར་རྗེ་རྣལ་
འབྱོར་མའི་དབང་དང་། རྗེ་བཙུན་སྔོན་པོའི་གདམས་ངག་ལས་
བྱུང་བ་རྡོ་རྗེ་ཕག་མོ་བདེ་བ་སྦྱིན་པ་དང་། རྣལ་འབྱོར་མ་བདེན་
གཉིས་ཞལ་ཅན་དང་། དེ་བཞིན་དུ་ཕག་མོ་དོན་འགྲུབ་མ་དང་། །
སྐུ་གསུམ་རྡོ་རྗེ་ཕག་མོ་ཞེས་བྱ་བ་དབུ་བཅད་མ་དང་། རྡོ་རྗེ་ཕག་
མོའི་སྒྲུབ་ཐབས་ཆུང་བ་ཞེས་བྱ་བའི་གུ་རུ་ལྷོ་ཕྱོགས་པའི་གསུང་གི་
རྗེས་འབྲང་དང་། འཇམ་དཔལ་སྒྱུ་འཕྲུལ་དྲྭ་བའི་ནང་མཚན་
བརྗོད་ལས་བྱུང་བའི་དཔལ་གསང་ལྡན་གྱི་དཀྱིལ་འཁོར་ལྷ་ཚོགས་ལྔ་
བཅུ་རྩ་བདུན་དང་། དཔལ་ཆེན་རྡོ་རྗེ་གཞོན་ནུ་མཁན་ལུགས་སུ་
གྲགས་པའི་སྟོད་ལས་བྱང་ཆུབ་སྒྲུབ་པ། སྨད་ལས་དྲག་པོ་སྒྲོལ་
དབང་དང་བཅས་པ་དང་། དཔལ་ཐམས་ཅད་རིག་པ་འཁོར་བ་
ཀུན་གྲོལ་གྱི་དབང་། སྦྱོང་རྒྱུད་སྙིང་བོ་དང་། མི་འཁྲུགས་པ་ལྷ་
དགུའི་དབང་དང་། གཟུངས་གྲྭ་ལྔའི་དཀྱིལ་ཆོག་བར་ཆད་ཀུན་
• 114-



སེལ་དབང་དང་། དེའི་ལས་ཚོགས་བྱེད་གྲོལ་གྱི་དབང་དང་།
དམ་ཚིག་གསུམ་གྱི་དཀྱིལ་འཁོར་བྱ་རྒྱུད་ཐམས་ཅད་ལ་འཇུག་པ་ཞེས་
བྱ་བའི་དབང་དང་། མཐར་རྟེན་ཚེ་ཆོག་བདུད་རྩིའི་ཚེ་ཆོག་ཞེས་
བྱ་བའི་ཚེ་དབང་ལྷ་དགུ་དང་
། དཔལ་འཆི་མེད་རྔ་སྒྲ་གཉིས་ཀའི་
དབང་དང་། རས་ཆུང་བའི་ལུགས་ཀྱི་ཚེ་དབང་ལྷ་གཅིག་དང་།
ཐང་སྟོང་ལུགས་ཀྱི་འཆི་མེད་དཔལ་སྟེར་སོགས་གསན་ཡིག་ལྟར་
མཐའ་ཡས་པ་ཐོབ། གཞན་ཡང་རྗེ་འདིའི་དྲུང་ནས་སྔ་ཕྱི་ཐམས་
ཅད་དུ། སྒྲུབ་ཐབས་རིན་ཆེན་འབྱུང་གནས་དབང་དང་རྗེས་
གནང་བཟླས་ལུང་སོགས་སྒོམ་ལུགས་ཐམས་ཅད་སྡོམ་པའི་ཡི་དམ་
མི་འདྲ་བ་སུམ་བརྒྱ་སྐོར་དང་། ངན་སོང་སྦྱོང་བའི་རྒྱུད་ལས་བྱུང་
བའི་སྦྱོང་དཀྱིལ་བཅུ་གཉིས་སུ་གྲགས་པ་ཁ་ཆེར་དྷརྨ་ཕ་ལ་ནས་ལོ་
ཆེན་རིན་ཆེན་བཟང་བོ་ལ་བརྒྱུད་དེ་དཔལ་ལྡན་ས་སྐྱའི་བསྟན་འཛིན་
རྣམས་ལས་རིམ་པ་བརྒྱུད་པ་ཀརྨ་ངག་དབང་ཡོན་ཏན་རྒྱ་མཚོའི་
བཀའ་དྲིན་ལས་མཁར་སྤྲུལ་བའི་སྐུའི་གསན་པ་དེ་འབྲོག་སྤྲུལ་རིན་པོ་
ཚེ་ལ་བཀའ་བབས་པ། དེང་སང་ས་དགེ་བཀའ་རྙིང་ཐམས་ཅད་ལ་
-iis-



བརྒྱུད་པ་ཁོང་ལས་ཁྱབ་པ་སྟེ། དེ་ཡང་འཇིག་རྟེན་དང་འཇིག་རྟེན་
ལས་འདས་པའི་དབང་གཉིས། འཇིག་རྟེན་ལས་འདས་པའི་དབང་
ལ་རྩ་བ་བྱང་ཆུབ་ཀྱི་སེམས་ཀྱི་དཀྱིལ་འཁོར་དུ་མཚོན་པ་ཀུན་རིག་རྩ་
བའི་དཀྱིལ་འཁོར་དང་། སྡིག་པ་འཇོམས་བྱེད་གཙུག་དགུ་ཤཱཀྱ་
ཐུབ་པ་སྐུ་ཡི་དཀྱིལ་འཁོར། ཚེ་སྲིང་བྱེད་ཚེ་དཔག་མེད་གསུང་གི་
དཀྱིལ་འཁོར་དང་། , འཕྲིན་ལས་རྒྱ་ཆེར་སྒྲུབ་བྱེད་འཁོར་ལོས་
བསྒྱུར་བ་ཡོན་ཏན་གྱི་དཀྱིལ་འཁོར། མ་རུང་བ་ཚར་གཅོད་བྱེད་
མེ་ལྟར་འབར་བ་འཕྲིན་ལས་ཀྱི་དཀྱིལ་འཁོར་ཏེ་དྲུག་དང་། བར་
ཆད་ཞི་བྱེད་ལ་ཕྱག་ན་རྡོ་རྗེ་ལ་རྒྱལ་ཆེན་བཞིས་བསྐོར་བའི་དཀྱིལ་
འཁོར། དེ་བཞིན་དུ་ཕྱག་ན་རྡོ་རྗེ་ལ་ཕྱོགས་སྐྱོང་བཅུས་བསྐོར་
བའི་དཀྱིལ་འཁོར། གཟའ་ཆེན་བརྒྱད་ཀྱིས་བསྐོར་བའི་དཀྱིལ་
འཁོར། འཇིགས་བྱེད་དགུས་བསྐོར་བའི་དཀྱིལ་འཁོར། དཔལ་
ཕྱག་ན་རྡོ་རྗེ་ལ་ལྷ་ཆེན་བརྒྱད་ཀྱིས་བསྐོར་བའི་དཀྱིལ་འཁོར་ཏེ་
འཇིག་རྟེན་པའི་དཀྱིལ་འཁོར་དྲུག་སྟེ་བཅུ་གཉིས་ཀྱི་དབང་དང་།
བ་རི་ལུགས་ཀྱི་སྒྲུབ་ཐབས་བརྒྱ་རྩ་དང་། སྣར་ཐང་བརྒྱ་རྩ།
•iii6-



གཅོད་དབང་བརྒྱ་རྩ། ཇོ་ལུགས་གཅོད་དབང་ནམ་མཁའ་སྒོ་
འབྱེད། གཅོད་ཁྲིད་གནད་དོན། ཇོ་ལུགས་གཅོད་ཀྱི་འདོན་
ཚོགས་ཀྱི་ལུགས་དང་། ས་ལུགས་བདག་ཉིད་ཆེན་པོ་ཀུན་དགའ་
རིན་ཆེན་གྱི་ཡིག་ཆ་ལྟར་གྲུབ་པའི་དབང་ཕྱུག་བརྒྱད་ཅུ་རྩ་བཞི་དང་།
དཔལ་ལྡན་ཇོ་ནང་ལུགས་ཀྱི་ཡིག་ཆ་ལྟར་གྲུབ་བརྒྱའི་བྱིན་བརླབས་མི་
གཡོ་བའི་བྱིན་བརླབས་གཏེར་བཅས་དང་། བཀའ་བསྲུང་
མགོན་པོ་ཕྱག་བཞི་བའི་རྗེས་གནང་། ཇོ་ནང་ཁྲིད་བརྒྱ་ཞེས་བྱ་བ་
རྗེ་བཙུན་ཀུན་དགའ་གྲོལ་མཆོག་ཞབས་ཀྱིས་མཛད་པའི་ཟབ་ཁྲིད་
བརྒྱ་རྩ་དང་། དང་པོ་ས་སྐྱའི་ཞེན་པ་བཞི་བྲལ་ནས་བཟུང་།
རྗེས་སེམས་ཁྲིད་ཡིད་བཞིན་ནོར་བུའི་བར་དུ་དང་བོ་སྨིན་བྱེད་དབང་།
བར་དུ་གྲོལ་བྱེད་ཁྲིད། ཐ་མ་རྒྱབ་རྟེན་ལུང་གི་ཚུལ་དུ་ཁྲིད་ཚུལ་དུ་
གསུམ་དང་། ཁྲིད་ཚན་རེ་རེ་བཞིན་བླ་མ་རྒྱུད་པའི་གསོལ་འདེབས།
སྔོན་འགྲོ་ལོ་རྒྱུས་ཀྱི་སྤྱི་ཆིངས། སྨོན་ལམ་བཀྲ་ཤིས་དང་བཅས་
ཉིན་བདུན་གྱི་བར་དུ་ཕྱག་ལེན་ལྟར་གསན་ཞིང་ཐོབ་པ་དང་། ཡེ་
ཤེས་མཁའ་འགྲོ་ནི་གུའི་ལུགས་ཀྱི་ཇོ་ཤངས་ཆུ་བོ་གཉིས་ཀྱི་སྐོར་ལ།
-ji1-



ཤངས་ལུགས་རྒྱུད་སྡེ་ལྔ་བ་དབང་སྟ་གོན་དངོས་གཞི་དང་བཅས་པ་
ཉིན་གཉིས། ཤངས་ལུགས་བདེ་མཆོག་ལྷ་ལྔའི་དབང་རྒྱས་པ།
ཆོས་དྲུག་དཀའ་བཅུ་ཞེས་པ་བྱིན་བརླབས་སྒོ་འབྱེད་ཀྱི་བཀའ་གཉིས།
བྱིན་བརླབས་ཁོག་འབུབས་ཀྱི་བཀའ་གཉིས། བྱིན་བརླབས་
གཞུང་ཤིང་གི་བཀའ་གཉིས་ཏེ་དྲུག་སྟེ་བཅུ་ལས། དང་བོ་གཉིས་ནི་
བདེ་མཆོག་ལྷ་ལྔ་དང་། རྒྱུད་སྡེ་ལྔའི་དབང་གཉིས། བར་བ་
གཉིས་ནི་དེ་གཉིས་ཀྱི་ངོས་འཛིན་གྱི་དབང་གཉིས། ཐ་མ་དྲུག་ནི་
གཏུམ་མོ་བདེ་དྲོད་རང་འབར། སྒྱུ་ལུས་ཆགས་སྡང་རང་གྲོལ།
རྨི་ལམ་ཉིང་འཁྲུལ་རང་དག འོད་གསལ་གཏི་མུག་རང་སངས།
འཕོ་བ་མ་སྒོམ་སངས་རྒྱས། བར་དོ་རྒྱལ་བ་ལོངས་སྐུ་རྣམས་ཀྱི་
བཀའ་དབང་དང་། གསེར་ཆོས་ཕྱི་མ་བཞི་ནི། སྡོང་བོ་ཕྱག་
རྒྱ་ཆེན་མོ། ཡལ་ག་ལམ་ཁྱེར་རྣམ་གསུམ། མེ་ཏོག་མཁའ་
སྤྱོད་དཀར་དམར། ། འབྲས་བུ་འཆི་མེད་རྣམས་ཀྱི་དགོས་བཀའ།
མཁའ་སྤྱོད་བཀའ་ལྔ་དང་། མགོན་བཀའ་བཅུ་གསུམ། ལས་
མཁན་ཀྵེ་ཏྲ་པ་ལ་དང་། ཡོན་ཏན་མཁའ་འགྲོ་སྡེ་ལྔའི་གཏོར་
•li8-



དབང་དང་། བཀའ་གཏད་ཤང་ལུགས་རྣམ་འཇོམས་སོགས་གསང་
བསྒྲུབ་སྐོར་གསུམ་གྱི་དབང་དང་། ཤངས་ཆོས་གདམས་ངག་
མཛོད་དུ་གང་བཞུགས་ཀྱི་བཀླགས་ལུང་ཡོངས་རྫོགས་ཐོབ། ཁྲིད་
ཡིག་ཐང་བརྡལ་མའི་གདམས་ཁྲིད་ལག་ལེན་དང་། མ་མོའི་ལྷན་
ཐབས་ཀྱི་ལག་ལེན་ཕྱག་ཁྲིད་གནང་། ཆོས་དྲུག་འདི་ལ་རིང་རྒྱུད་
ཁྱུང་བོའི་ལུགས་དང་། ཉེ་རྒྱུད་ཐང་རྒྱལ་ལུགས་དང་ཤིན་ཏུ་ཉེ་
རྒྱུད་རྗེ་བཙུན་ཀུན་དགའ་གྲོལ་མཆོག་དང་ཐམས་ཅད་མཁྱེན་པ་རྗེ་
བཙུན་སྒྲོལ་བའི་མགོན་པོ་ལ་ཡེ་ཤེས་ཀྱི་མཁའ་འགྲོ་མ་ནི་གུས་དངོས་
སུ་རྗེས་སུ་བཟུང་བའི་གདམས་ངག་གི་བཀའ་གསར་བ་བཀའ་རྒྱ་ཅན་
ཡོད་པ་ཐམས་ཅད་འཇམ་མགོན་ཀོང་སྤྲུལ་རིན་པོ་ཆེ་ལས་སྙན་ནས་
སྙན་དུ་བརྒྱུད་པ་ཐམས་ཅད་བུམ་པ་གང་བྱོའི་ཚུལ་དུ་གནང་ཞིང་
ཉམས་སུ་བསྟར་བ་མཛད། རྗེ་བཙུན་བཀའ་འབུམ་ལས་པོད་བཅུ་
བཞི་གསན་ཞིང་། འདི་སྐབས་སུ་རྗེ་ཡོན་ཏན་རྒྱ་མཚོའི་ཡང་སྤྲུལ་
རིན་པོ་ཆེ་དཀོན་མཆོག་བསྟན་པའི་ཉི་མ་གློ་བུར་དུ་དགོངས་པ་ཆོས་
དབྱིངས་སུ་བསྡུ་བའི་ཚུལ་མཛད་པའི་སྐབས། དེར་དགོངས་
•ii-



-
-
-
རྫོགས་ཀྱི་བསླབ་སྟོན་དང་ཆོས་སྲིད་གཉིས་ཀའི་ཆ་ནས་བླ་མ་གོང་མ་
རྣམས་ཀྱི་ཕྱག་སྲོལ་ལྟར། མཆོག་སྤྲུལ་རིན་པོ་ཆེ་ཁོང་གིས་མཛད་
དགོས་བྱུང་བས་ལུང་གི་མཇུག་རྫོགས་པར་གསན་ཁོམ་མ་བྱུང་ཡང་།
ཕྱིས་སུ་ཁོང་གི་ཡབ་ཀྱི་དགོངས་རྫོགས་སྐབས་སུ་བླ་མ་རིན་པོ་ཆེ་
འཇམ་དབྱངས་མཁྱེན་རབ་རྒྱ་མཚོ་བྱོན་ཏེ་སྔར་མ་ཐོབ་པའི་རྗེ་བཙུན་
གསུངས་འབུམ་གྱི་པོད་རྣམས་དང་། དཔལ་གུར་གྱི་མགོན་པོ་ཁྲོ་
བཅུའི་དབང་དང་ཁྲིད། མགོན་པོ་དྲཀྐད་ཀྱི་ཕྱི་ནང་གསང་གསུམ་
གྱི་དབང་དང་འདོན་ཚོགས་པོད་གཉིས་ཀྱི་ལུང་དང་། ཆོས་སྐྱོང་
བག་ཙེ་ལྕམ་སྲིང་དང་ཆོས་བདག་ནག་སྨན་རྒྱལ་མོ་དང་། གཟའ་
མཆོག་སྨིན་གླིང་ཡིག་ཆ་ཁྲག་མཚོ་ཁོལ་བའི་བཀའ་གཏད་དང་། དེ་
དག་འདོན་ཚོགས་གང་ཡོད་ཀྱི་ལུང་། མཐར་བཀྲ་ཤིས་ཚེ་རིང་མའི་
རྗེས་གནང་རྫོགས་པར་གནང་། འབྲོག་དགེ་འགབ་མའི་ཀུན་
དགའ་ཡོན་ཏན་རྒྱ་མཚོའི་མཆོག་སྤྲུལ་དམ་པ་རྗེ་དཀོན་མཆོག་བསྟན་
པའི་ཉི་མའི་ཞལ་སྔ་ནས། ཚེ་དབང་བརྒྱ་རྩ་ལས་གྲངས་མང་བོ་
དང་། རྟ་ཕྱག་ཁྱུང་གསུམ་དང་ཁྲོ་བོ་རྨེ་བ་བརྩེགས་པའི་རྗེས་
-120-



--
-
གནང་། རྣམ་འཇོམས་ཁྲོ་ནག་སོགས་ལན་གྲངས་མང་བོ ཆགས་
མེད་ཀྱི་ས་དཔྱད་ཤེལ་དཀར་མེ་ལོང་། ཀརྨ་ངེས་ལེགས་ཀྱི་གཙུག་
ལག་རྩིས་ཀྱི་སྐོར་ཡོངས་རྫོགས་དང་། ཆོས་སྐྱོང་བག་ཙེ་ལྕམ་སྲིང་
གི་རྗེས་གནང་དང་གཏོར་དབང་བཀའ་གཏད་དང་བཅས་པ།
བེའུ་བུམ་རྐང་མདོའི་པོད་གཅིག་གི་ལུང་། མི་འཁྲུགས་པ་ཀུན་རིག་
སྨན་བླ་རྣམས་ཀྱི་དབང་། གཞན་ཡང་འདོན་ཚོགས་མང་བོའི་སྐོར།
འབྲོག་དགེ་དགོན་གྱི་བླ་མ་རྣམས་ལ་མངའ་བའི་དབང་ལུང་ཁྲིད་
གསུམ་རྣམས་ལྷག་ལུས་མེད་པར་གསན་ཏེ་དཔལ་ཐུབ་བསྟན་ཕྱོགས་
ལས་རྣམ་རྒྱལ་གླིང་གི་ཁོང་གི་སྒར་ཁྱིམ་དུ་བྱོན། མཁས་གྲུབ་གཉིས་
ལྡན་གྱི་སྐྱེས་བུ་དམ་པ་རྡོ་རྗེ་སློབ་དཔོན་ཆེན་པོ་རྗེ་དཀོན་མཆོག་
གསང་བ་མཐའ་ཡས་ཚང་མཆོག་སྤྲུལ་རིན་པོ་ཆེའི་གཟིམས་སྒར་དུ་
བྱོན་ཏེ། ཁམས་གསུམ་ཆོས་ཀྱི་རྒྱལ་བོ་ཆེན་པོ་ཀུན་མཁྱེན་དོལ་པོ་
བ་ཤེས་རབ་རྒྱལ་མཚན་དཔལ་བཟང་བོའི་བཀའ་འབུམ་ཡོངས་རྫོགས་
ཀྱི་བཀླགས་ལུང་དང་། གཞུང་ལུགས་རབ་འབྱམས་སྨྲ་བའི་དཔལ་
ངག་དབང་ཚོགས་གཉིས་རྒྱ་མཚོའི་ཡིག་ཆའི་ཐོག་བདེ་མཆོག་ལི་དྲིལ་
-121 -
-121



ནག་གསུམ་གྱི་དབང་། བདེ་མཆོག་རབ་འབྱམས་སྐོར་ལས།
བསྡུས་རྒྱུད་རྩ་བའི་དཀྱིལ་འཁོར་དུ་དེ་བཞིན་དུ། ཨ་བྷའི་ལུགས་ཀྱི་
བདེ་མཆོག་འཁྲུལ་སྤོང་། མེ་དྲི་བཅུ་གསུམ་པ། བདེ་མཆོག་རྣལ་
འབྱོར་མ། ཡུམ་དཀར་མ། སྡོམ་འབྱུང་རྩ་བའི་དཀྱིལ་འཁོར།
བདེ་མཆོག་སྦྱངས་པའི་ཡོན་ཏན་འཁོར་ལོ་བསྒྱུར་དྲུག འཁོར་ལོ་
སྡོམ་པ་འཇམ་པའི་རྡོ་རྗེ་དྲག་པོ་ཡན་ལག་འབུམ་པ། བོང་བའི་
ཞལ་ཅན། མཆོག་གི་རྡོ་རྗེ་ཕག་མོ་ལྷ་བཅུ་མར། བཤད་རྒྱུད་རྡོ་
རྗེ་མཁའ་འགྲོ་དང་། དཔལ་མཁའ་འགྲོ་རྒྱ་མཚོ་ལྷ་ཚོགས་སྟོང་བཞི་
བརྒྱ་བ། བདེ་མཆོག་ཕག་གདོང་ཆེན་པོ་དྲིལ་བུ་ལྷ་ལྔ། ཁྲོ་བོ་
རྡོར་སེམས། རྡོ་རྗེ་ཕག་མོ་འབྱུང་། ཞི་བ་རྡོར་སེམས་ཏེ་བཅོ་
བརྒྱད་དང་། ལི་དྲིལ་ནག་གསུམ་བཅས་རྡོ་རྗེ་ཐེག་པ་བླ་མེད་མ་
རྒྱུད་ཀྱི་སྐོར་དཀྱིལ་འཁོར་རབ་འབྱམས་པ་དབང་བཀའ་ཉེར་གཅིག་
ཙམ་ཐོབ། རྗེ་བཙུན་ཐམས་ཅད་མཁྱེན་པའི་བཀའ་འབུམ་གྱི་ལུང་
ཡོངས་རྫོགས་མ་ཐོབ་ཀྱང་ཕལ་ཆེར་ཞིག་ཐོབ་མོད་ཀྱང་གསན་ཡིག་
འབྲི་རྒྱུ་མ་བྱུང་བའི་ཁྲིག་ཁྲིག་ཅིག་རང་མེད་དོ་གསུངས། འོན་ཀྱང་
• 122-



རྗེ་འདིའི་དྲུང་དུ་མ་ཐོབ་ཀྱང་ཁོང་གི་བཀའ་དྲིན་གསུམ་ལྡན་གྱི་བླ་མ་
རིན་པོ་ཆེའི་ཞལ་སྔ་ནས་ཡོངས་རྫོགས་ཐོབ་པ་ནི་སྨྲས་ཟིན་པ་ལྟར་
རོ། །གཞན་ཡང་རྗེ་བཙུན་བླ་མ་དམ་པ་མཁས་གྲུབ་གཉིས་ལྡན་གྱི་
དབང་ཕྱུག་ཆེན་པོ་སྙིགས་དུས་ཀྱི་གསང་ཆེན་བསྟན་པའི་སྒྲོན་མེ་རྡོ་རྗེ་
སློབ་དཔོན་ཆེན་པོ་ཀུན་དགའ་རྒྱལ་མཚན་གྱི་དྲུང་དུ། སྟོན་པ་རྡོ་
རྗེ་འཆང་གི་རྒྱུད་ཀྱི་རྒྱལ་བོ་མཐའ་དང་མུ་མེད་པའི་ནང་ནས་
འཕགས་ཡུལ་གྱི་སློབ་དཔོན་ཆེན་པོ་འཇིགས་མེད་འབྱུང་གནས་སྦས་
པའི་ཞབས་ཀྱི་རྒྱུད་སྡེ་རྐང་ཚུགས་པ་མང་བོ་ཞིག་འཕྲེང་དུ་བསྒྲིགས་
པའི་རྡོ་རྗེ་འཕྲེང་བ་ཞེས་བྱ་བ་ལས་རྒྱུད་ཐམས་ཅད་ཀྱི་རྒྱལ་པོ་དཔལ་
ལྡན་གསང་བ་འདུས་པ་མི་བསྐྱོད་རྡོ་རྗེ་ལྷ་སོ་གཉིས་ཀྱི་དབང་དང་།
དཔལ་ཧེ་རུ་ཀ་དགྱེས་པ་རྡོ་རྗེའི་སྐུ་གསུངས་ཐུགས་ཡེ་ཤེས་རྡོ་རྗེ་
རིགས་བཞིའི་དབང་དང་། རྩ་རྒྱུད་བརྟགས་པ་གཉིས་པ་ནས་
བཤད་པའི་ཀུ་རི་ཀུ་ལེ་ལྷ་ཚོགས་བཅོ་ལྔའི་དཀྱིལ་འཁོར་གྱི་དབང་
བཅས་བཀའ་དྲིན་དུ་ཐོབ། མཆོག་སྤྲུལ་རིན་པོ་ཆེའི་དགུང་གྲངས་
སུམ་ཅུ་ཀུན་འཛིན་ཞེས་པ་ས་ཕོ་བྱི་བའི་ལོ་དགེ་སློང་རྡོ་རྗེ་འཛིན་པ་
- 123 -



གཙང་བ་དགེ་སློང་ངག་དབང་ཆོས་འཕེལ་གྱི་སྐྱེ་སྲིད་དུ་གྲགས་པ་གོས་
བླ་མ་ཀུན་དགའ་འོད་ཟེར་རིན་པོ་ཆེའི་ཞབས་དྲུང་དུ། ལོ་ཆེན་ཚེ་
དབང་མཆོག་གྲུབ་ཀྱི་ཡིག་ཆ་ལྟར། དཔལ་དུས་ཀྱི་འཁོར་ལོའི་
དབང་བཅུ་གཅིག ས་ལུགས་ན་རོ་མཁའ་སྤྱོད་ཀྱི་དབང་། རང་
ལུགས་ངེས་དོན་ཇོ་ནང་པ་ཆེན་པོ་རྔ་བོ་ཆེ་སོགས་མདོ་རྒྱུད་དུ་མ་ནས་
ལུང་གིས་བསྔགས་པ་རྗེ་བཙུན་ཐམས་ཅད་མཁྱེན་པའི་ཞལ་སྔ་ནས་
ཀུན་མཁྱེན་ཆོས་ཀྱི་རྒྱལ་བོ་དུས་གསུམ་སངས་རྒྱས་ཐམས་ཅད་ཀྱི་སྤྲུལ་
བ་རྟོན་པ་བཞི་ལྡན་ཆེན་པོ་མཚན་བརྗོད་པར་དཀའ་ག དོལ་པོ་
ཤེས་རབ་རྒྱལ་མཚན་དཔལ་བཟང་བོའི་བཀའ་འབུམ་ལས། ཐོག་
མར་གངས་རིའི་ཁྲོད་འདིར་ངེས་དོན་དབུ་མ་ཆེན་པོའི་སྲོལ་གསར་དུ་
ཕྱེ་བ་ལ་རྒྱལ་བའི་དགོངས་པ་མཐར་ཐུག་ཏུ་གསལ་བར་མཛད་པའི་
ལྗོངས་འདིར་ཉི་ཟླ་ལྟར་གྲགས་པའི་མཁས་གྲུབ་ཕལ་མོ་ཆེའི་མ་
དགོངས་པའི་གསང་ཆོས་སམ་རི་ཆོས་ངེས་དོན་རྒྱ་མཚོ་ནས་བཟུང་སྟེ་
ངེས་དོན་མཐར་ཐུག་དེ་ཁོ་ན་ཉིད་ཀྱི་གསལ་བྱེད། ལྟ་ངན་མུན་
སེལ། ཡུམ་རྒྱས་འབྲིང་བསྡུས་གསུམ་གྱི་མཆན་བུ་ཟུར་བཀོད།
• 124-



ཉི་ཤུ་བའི་རྣམ་བཤད། ཤེར་ཕྱིན་མདོ་ལུགས་མ་སྔོན་མེད་ལེགས་
བཤད། རྒྱུད་བླའི་འགྲེལ་བ་ཉི་མའི་འོད་ཟེར་གྱི་ཁྲིད་ལུང་སྦྲགས་མ།
གཞན་བཀའ་འབུམ་དུ་བཞུགས་སོ་ཅོག་གི་བཀླགས་ལུང་ལྷག་ལུས་
མེད་པར་གསན། འདི་སྐབས་སུ་བླ་མ་འོད་ཟེར་ཚང་གིས་ཞུས་ངོར་
མཁས་དབང་ཆེན་པོ་འབྲོག་སྤྲུལ་རྡོ་རྗེ་འཆང་འཇམ་དཔལ་བཞད་
པའི་རྡོ་རྗེའི་ཞལ་སྔ་ནས། ཀོང་སྤྲུལ་རིན་པོ་ཆེའི་ཡིག་ཐོག་ནས།
ཐེག་པ་ཆེན་པོ་རྒྱུད་བླ་མའི་འགྲེལ་བ། དཔལ་དགྱེས་པ་རྡོ་རྗེ་རྩ་
རྒྱུད་བརྟགས་པ་གཉིས་པའི་སྤྱི་དོན་འབྲུ་འགྲེལ། རྗེ་རང་བྱུང་བའི་
ཟབ་མོ་ནང་དོན་རྣམ་འབྱེད་པ་དང་། སྙིང་བོ་བསྟན་པ་བཅས་ཀྱི་
ཁྲིད་རྣམས་ཀུན་མཁྱེན་རིན་པོ་ཆེའི་བཀའ་འབུམ་གྱི་རྒྱབ་ཆོས་སུ་ཟླ་བ་
གསུམ་བཞི་ཙམ་ལ་ཞིབ་ཁྲིད་གནང་། རྒྱུད་བླ་མ་ལ་མཆོག་སྤྲུལ་
རིན་པོ་ཆེས་ཟིན་བྲིས་ཀྱང་མཛད། ཟིན་བྲིས་འདི་གྲྭ་རྒན་འགའ་
རེས་ཉར་ཚགས་བྱེད་པ་གྲགས་ཀྱང་ད་ལྟ་རྩད་ཆོད་མི་འདུག དེ་
དུས་ཀུན་མཁྱེན་རིན་པོ་ཆེའི་བཀའ་འབུམ་དང་གོང་སྨོས་ལྟར་མདོ་
སྔགས་ཀྱི་དབང་ལུང་མན་ངག་སོགས་ཆོས་རྒྱུན་མཐའ་ཡས་པ་གསན་
-125 -



མ
་
-
--
སྐབས་ཟིན་ཐོའི་མཇུག་རྩོམ་ལ་འདི་ལྟར། འདིར་སྨྲས་པ། རྒྱལ་
བའི་འཁོར་ལོ་གསུམ་གྱི་དགོངས་པའི་དོན། །མ་ནོར་ཇི་བཞིན་སྟོན་
མཛད་དོལ་པོ་བའི། །ལེགས་བཤད་བདུད་རྩིའི་ཉིང་ཁུས་ཚིམ་པ་
ནི། །ཇི་སྙེད་མཁྱེན་པ་རྒྱལ་བ་གཉིས་པ་འདྲ། །ཕལ་བའི་བསྟན་
བཅོས་ཅིག་ཅར་ཟིལ་གནོན་པའི། །གྲུབ་པའི་མན་ངག་མཁས་པའི་
ལུང་རིགས་ཅན། །ངེས་དོན་ལེགས་བཤད་ཆུ་གཏེར་འདིར་འཇུག་
ག །བརྒྱ་ལམ་ན་ཡིན་སྐལ་ལྡན་ཁོ་བོ་ཙམ། །ཞེས་གསུངས་ཡོད།
གོས་བླ་མ་ཀུན་དགའ་འོད་ཟེར་གྱི་ཞལ་སྔ་ནས། འདིའི་འཕྲོ་ནས་
རྗེ་བཙུན་ཐམས་ཅད་མཁྱེན་པའི་བཀའ་འབུམ་ཐོར་བའི་བཀླགས་ལུང་
གནང་། དེ་ཡང་འདི་སྐབས་བཀའ་འབུམ་ཐོར་བུའི་ཡི་གེ་ནི།
མཁར་རྡོ་རྗེ་འཆང་ཀུན་དགའ་འགྱུར་མེད་ཆོས་ཀྱི་དབང་ཕྱུག་འཇམ་
མགོན་ཀོང་སྤྲུལ་རིན་པོ་ཆེའི་མདུན་དུ་བཞུགས་སྐབས་སི་ཏུ་ཆོས་ཀྱི་
འབྱུང་གནས་ཀྱིས་ཕྱག་བྲིས་གནང་བའི་ཐོག་ཏུ་ཀོང་སྤྲུལ་རིན་པོ་ཆེ་
ཁོང་གིས་ཕྱག་བྲིས་གནང་བ་དང་། གཞན་སློབ་མ་རྣམས་བཀས་
བསྐུལ་ཏེ་འབྲི་རུ་བཅུག་པར་བརྟེན་ནས་པོད་ཆེན་བདུན་ཡོད་པ་
ཆ
་བགས་
•16•



མཁར་རྡོར་རྗེ་འཆང་གིས་ཚང་མ་ཕྱག་བྲིས་གནང་སྟེ་ཡུལ་ཕྱོགས་
འདིར་གདན་དྲངས་པ་དེ་མ་ཉམས་པའི་སྐབས་ཡིན། དེང་དུས་ཀྱི་
བཀའ་འབུམ་ཁྲོད་ན་བཞུགས་པའི་ཐོར་བུའི་མིང་བཏགས་པ་ནི་
འདིའི་བཅུ་ཆ་ཙམ་ལས་མེད་ཀྱང་འགའ་རེས་ཐོར་བུ་འདི་ཙམ་ལས་
མེད་ཐག་ཆོད་ཅེས་འོལ་ཚོད་ཀྱིས་ཁུངས་མེད་ཀྱི་གཏམ་སྨྲ་བ་དང་།
འདིར་མཆོག་སྤྲུལ་རིན་པོ་ཆེ་དང་མཉམ་དུ་གསན་པའི་གྲོགས་མཆོད་
རྣམས་ཀྱི་ཐོབ་ཡིག་ལྟར་དུ་ད་ལྟ་དང་མ་འོངས་བའི་རྗེས་འཇུག་རྣམས་
ཀྱིས་རྩད་གཅོད་དང་ངེས་ཆ་གསལ་བའི་ཕྱིར་དུ་གཞུང་ཕྲ་མོ་ཚུན་ཆད་
ཡིག་ཚོགས་ལ་མི་འཛེམས་པ་འབྲི་བར་བྱ་སྟེ། ཅིའི་ཕྱིར་ན། ཐོར་
བུའི་ཡི་གེ་ཆ་ཚང་བ་རྗེས་འཇུག་རྣམས་ཀྱིས་རྩད་ཆོད་དེ་བསྒྲིགས་ཐུབ་
ན་གསང་བདག་སྒྲོལ་བའི་མགོན་པོའི་གསུངས་ནི། རྒྱལ་བ་རྡོ་རྗེ་
འཆང་གི་གསུངས་དང་གཉིས་སུ་མེད་པས་བསྟན་པ་ལ་ཕྱག་རྗེས་དང་
བཀའ་དྲིན་ཤིན་ཏུ་ཆེ་སྟེ། རང་ཅག་རྣམས་ཀྱི་ལས་སུ་བྱ་བ་དང་
གཞན་གཞུང་ཟིལ་གྱིས་གནོན་པར་བྱེད་པའི་ལེགས་བཤད་འགྲན་ཟླ་
མེད་པ་གཟུར་གནས་མཁས་གྲུབ་དུ་མས་བསྔགས་པའི་མེ་ཏོག་འཐོར་
-127-



བའི་ཕྱིར་རོ། །རང་ཅག་གི་བསོད་ནམས་དམན་ཕྱིར་ཞིང་སྐྱེས་ཀྱི་
མཁའ་འགྲོ་མ་རྣམས་ཀྱིས་ཞིང་གཞན་དུ་དྲངས་བ་ཡང་མང་བ་སྙམ།
དེ་ཡང་རྗེ་བཙུན་ཐམས་ཅད་མཁྱེན་པའི་བཀའ་འབུམ་ཐོར་བུའི་
སྐོར་ལ། ཞལ་གདམས་ཐོར་བུའི་སྐོར་ལ་ལེའུ་ཚན་བཅུ་དགུ།
བརྒྱ་ལྔ་བརྒྱའི་བསྟོད་པ་རྗེ་བཙུན་འགྱུར་གསར་། རྡོ་རྗེ་འཕྲེང་བའི་
དབང་ཆོག་རྒྱ་གཞུང་འགྱུར་གསར། ཤིན་ཏུ་གསང་བའི་རྣམ་ཐར་
བཀའ་རྒྱ་ཅན་ཚན་པ་གཉིས། བུ་སློབ་སོ་སོ་ནས་གསུངས་བའི་རྣམ་
ཐར་ཚིགས་བཅད་ལྷུག་ཚན་པ་བཅུ་གསུམ། མཁའ་འགྲོ་ཀླུ་མོ་
དབྱངས་ཀྱི་ལོ་རྒྱུས། རྗེ་བཙུན་འཕྲིན་ལས་དབང་མོའི་རང་རྣམ།
མགོན་པོ་དྲཀྐད་ཀྱི་ཆོས་སྐོར་ཡོངས་རྫོགས་ལས་བཞི་ལྷུན་འགྲུབ་ཟེར་
བ་བཀའ་རྒྱ་ཅན། དེའི་དབང་བཞི་ཟེར་བ། ཟབ་ལམ་རྡོ་རྗེ་
རྣལ་འབྱོར་གྱི་རྒྱ་གཞུང་གྲུབ་ཆེན་ཞི་བ་སྦས་པའི་མཛད་པས་མཛད་པ་
རྗེ་བཙུན་གསར་འགྱུར། དེའི་དམིགས་ཁྲིད་རྒྱས་པ་ཡེ་ཤེས་རྒྱ་
མཚོའི་ཟིན་བྲིས། གཤེད་དམར་མངོན་རྟོགས་ཀྱི་རྣམ་བཤད་ཆེན་
མོ། སྔགས་ཀྱི་མངོན་པར་མིང་བརྟགས་པ་འཕགས་ཡུལ་མཁས་
-2•



-
-
-
-
----
གྲུབ་ཀྱི་ཐུགས་བཅུད། སློབ་དཔོན་པདྨའི་རྣམ་ཐར་རྒྱ་གར་མ།
དེའི་བསྟོད་པ་བླ་མ་གྲུབ་ཐོབ་ལྔ་བཅུའི་བསྟོད་པ། ཁྱབ་འཇུག་ཆེན་
མོའི་མཚན་སྟོང་རྗེ་བཙུན་གསར་འགྱུར། དབྱངས་ཅན་མའི་
བསྟོད་པ་བསྒྱུར་མ། ཧ་རི་རྟིས་བདེ་མཆོག་རྫོགས་རིམ། རྨེ་
བརྩེགས་རྣམ་འཇོམས་ཀྱི་གཟུངས་རྗེ་བཙུན་འགྱུར་བཅོས། ལྷོ་
དགོས་གནས་ལུང་ཆེན་མོ། གསང་དོན་རབ་གསལ། འོད་ཟེར་ཅན་
མའི་གཟུངས་མདོ་འགྱུར་བཅོས། དཔལ་ལྡན་བླ་མའི་རྣམ་ཐར་
འཕྲིན་ལས་རྒྱ་མཚོ་ཞེས་པ་སྟག་ལུང་བཀྲ་ཤིས་རྒྱལ་མཚན་གྱི་རྣམ་ཐར།
རྗེ་བཙུན་སྐུ་འཕྲེང་བསྟོད་པ། མཁན་ཡེ་ཤེས་རྒྱ་མཚོའི་རྣམ་ཐར།
ཕྱག་མཛོད་ཆེན་མོའི་རྣམ་ཐར། མངོན་རྟོགས་རྒྱན་གྱི་འགྲེལ་བ།
སྒྲོལ་མ་རྣལ་འབྱོར་མའི་རྒྱུད་ལེའུ་ཚན་གསུམ་རྗེ་བཙུན་གྱི་གསར་
འགྱུར། དེའི་རྒྱུད་འགྲེལ་ཆེན་མོ། བདེ་མཆོག་རྒྱུད་འགྲེལ་ཡེ་
ཤེས་རྒྱ་མཚོའི་ཟིན་བྲིས། འདི་གཉིས་ལ་པོད་ཆེན་རེ་རེ་ཡོད།
དབུ་མ་ཐེག་མཆོག་གི་འགྲེལ་བ་ཡེ་ཤེས་རྒྱ་མཚོའི་ཟིན་བྲིས། རྒྱུད་
སྡེ་ལྔ་བ་གཙོ་འདུས་ཀྱི་སྒྲུབ་ཐབས་སྙིང་གོ བདེ་མཆོག་མཁའ་འགྲོ་
-i29-



དཀར་དམར་གྱི་སྒྲུབ་ཐབས་རེ་རེ། བརྩན་མའི་ཞལ་ལུང་སྡོམ་པའི་
རྫོགས་རིམ། བརྟན་མའི་སྒྲུབ་ཐབས་གཉིས་ཀྱི་དཀའ་འགྲེལ།
དབང་བཞིའི་རབ་བཤད་ཆེན་མོ། མཁའ་འགྲོ་གསུམ་གྱི་ཞལ་
གདམས་ལ་ཆོས་ཚན་དགུ་ མཁའ་འགྲོ་གསུམ་གྱི་ཞལ་གདམས་ལ་
གུང་འགྲིག་ཉམས་ལེན། མཁའ་འགྲོ་ཐོད་པ་རྒྱན་གྱི་ཟིན་བྲིས་དོ་ཧ་
རྣམ་གྲོལ་སྙེ་མའི་དགོངས་དོན་དམར་ཁྲིད་སྔོན་པོའི་རྫོགས་རིམ།
སྔོན་པོའི་གདམས་ངག་གི་དམར་ཁྲིད། དི་བམ་ཀ་ར་དང་ཛལནྡྷ་
རའི་རྫོགས་རིམ་གཉིས་ཀྱི་ཁྲིད། མར་བའི་མན་ངག་ཨུཙྪི་ཥས་བྱད་
མ་བཟློག་ཐབས་ཏེ་ཤིན་ཏུ་ཟབ་པའི་མན་ངག་ཚོམ། ཕག་མོ་རྣམ་
ལྔའི་སྒྲུབ་ཐབས། ཨ་ཏི་ཤའི་ཆོས་དྲུག་གི་ཁྲིད། ཕག་མོ་རྣམ་ལྔའི་
བྱིན་བརླབས་ཀྱི་ཆོ་ག་བསྟོད་པ་རྒྱ་སྐད་མ། མཁའ་སྤྱོད་དཀར་མོ།
འཕགས་མ་དུག་སེལ་མ་རྣམས་ཀྱི་སྒྲུབ་ཐབས། འཇམ་དཔལ་
དབྱངས་ཅན་མ་བྱང་ཕུག་ཇོ་བོ་རྣམས་ཀྱི་བསྟོད་པ། རྡོ་རྗེ་ཉི་མའི་
རྒྱས་པ་རབ་གསལ། ནི་གུའི་ལུགས་ཀྱི་བདེ་མཆོག་ལྷ་ལྔའི་བསྙེན་
ཡིག་རྒྱས་པ། ནི་གུའི་ཆོས་དྲུག་རྩ་བའི་ཆོས་བཞིའི་སྙིང་བོ།
-130-



གསེར་ཆོས་ཕྱི་མ་བཞི་དང་ལམ་ཁྱེར་རྣམ་གསུམ་གཅིག་དྲིལ་ཉམས་
ལེན། ཆོས་དྲུག་བཀའ་བཅུའི་བྱིན་བརླབས་འབུལ་ཚུལ་གྱི་ལག་
ལེན་མདོར་བསྡུས། ཕྱག་ཆེན་རང་བབས་གསུམ་དང་ཕྱག་ཆེན་
ཉམས་ལེན་སྙིང་བོ། མགོན་པོའི་སྒྲུབ་ཐབས་དང་སྙན་ཤལ།
ཕུན་ཚོགས་ལྔ་ལྡན་གྱི་ཁྲིད ཀྱི་རྡོ་རྗེའི་བསྐྱེད་རིམ་རྣམ་བཤད་ཆེན་
ག ལམ་དུས་ཀྱི་དབང་ཆོག ཕྱག་རྒྱ་བཞི་བའི་མན་ངག་གསལ་
བྱེད ཕྱག་རྒྱ་བཞིའི་བྱིན་བརླབས། དེ་ཉིད་གསལ་བྱེད་ཀྱི་ཊིཀྐ
ཀྱི་རྡོར་རྫོགས་རིམ་སྤྲོས་མ་གཅིག་པའི་ཁྲིད། ལམ་འབྲས་དང་
མཐུན་པར་བསྟོད་པ། རྣལ་འབྱོར་རྣམ་གཉིས་རྩ་བ། དེའི་ཊིཀྐ
ནག་པོ་རིམ་བཞི། དྲིལ་བུ་རིམ་ལྔ། མེ་དྲི་མཁའ་སྤྱོད། རིག་
འཛིན་བརྩོན་པ་རྣམས་ཀྱི་བརྒྱུད་འདེབས། བཅོམ་ལྡན་འདས་རྣལ་
འབྱོར་ནམ་མཁའི་བསྟོད་པ། གདན་བཞིའི་རྒྱུད་དོན་ཚོམ་བུའི་
ཚིགས་བཅད། རྣལ་འབྱོར་ནམ་མཁའ་དུས་ཀྱི་འཁོར་ལོ། རྣལ་
འབྱོར་ཡན་ལག་དྲུག་རྣམས་ཀྱི་བསྟོད་པ། ཤཱཀྱ་མཆོག་ལྡན་གྱི་སྐུ་
འཕྲེང་བསྟོད་པ། སྟག་ལུང་བའི་དྲིས་ལེན་དོགས་གཅོད། འཆི་
•13.



མེད་གྲུབ་པའི་ཞལ་ལུང་དེའི་ཁྲིད་ལ་ནང་གསེས་བཀའ་དངོས་ལྟར་
དང་ཁྲིད་ཚུལ་ཉམས་སུ་ལེན་པའི་མན་ངག་མཆོག་དང་གསུམ། མི་
གཡོ་རྣལ་འབྱོར་ཆེན་པོའི་ཁྲིད་རིམ་ཤཱཀྱ་བསྟན་འཛིན་གྱིས་ཟིན་བྲིས།
མི་གཡོ་གཏུམ་པོ་སྔགས་རྒྱུད་ཀྱི་ལོ་རྒྱུས་རབ་མཆོག་དཔལ་གྱིས་ཟིན་
བྲིས། རྡོ་རྗེ་འཇིགས་མཛད་ཀྱི་སྒྲུབ་ཐབས་སྙིང་བོའི་འབྲུ་ནོན་
མཁན་རིན་ཆེན་རྒྱ་མཚོས་ཟིན་བྲིས། དཔལ་མགོན་པོ་གུར་གྱི་
མགོན་པོའི་བསྲུང་འཁོར་བྲག་རྫོང་མའི་ཁྲིད་ཡིག་འདུས་གསལ་ཚང་
བ་ཡེ་ཤེས་རྒྱ་མཚོས་ཟིན་བྲིས། བདེ་མཆོག་ངག་གི་དབང་ཕྱུག་གཙོ་
རྐྱང་གི་སྒྲུབ་ཐབས། གསང་འདུས་འཇམ་རྡོར་སྒྲུབ་ཐབས་ཕྱིར་
བཟློག་དྲུག་གི་ཁྲིད་ཡིག་དེའི་ཞལ་ཤེས། གཤིན་རྗེ་དང་སེང་གདོང་
ཕྱིར་བཟློག་བོང་ཞལ་ཅན་གྱི་སྒྲུབ་ཐབས། མཧཱ་མ་ཡའི་དགོངས་པ་
དྲན་པ་གཅིག་པ། རྡོ་རྗེ་དོན་འགྲུབ་མ་དང་དབུ་བཅད་མའི་སྒྲུབ་
ཐབས། དི་ན་ཀཱ་རཱའི་ལུགས་ཀྱི་རྣལ་འབྱོར་མའི་བྱིན་བརླབས།
དེའི་མན་ངག་ཕག་མོའི་སྒྲུབ་ཐབས། ལཱ་ར་ཧིའི་ངེས་དོན་པདྨ་དྲ་
ག་ སྤྱན་རིས་གཟིགས་ཁམས་གསུམ་དབང་སྡུད་ཀྱི་སྒྲུབ་ཐབས།
-i32



---- ་
་
དེའི་མཆོད་ཆོག་དང་བྱིན་བརླབས་བྱེད་ཚུལ། རྫོགས་རིམ་རྣལ་
འབྱོར་བཞི་བའི་སྙིང་བོ། ཀྱེ་རྡོར་ལྷན་སྐྱེས་སྒྲུབ་ཐབས་གཏོར་
བསྔོའི་རིམ་བཞིའི་ཁྲིད་བཅས། སྤྱན་རིས་གཟིགས་བློ་གྲོས་ཟླ་བའི་
སྒྲུབ་ཐབས་སོགས་ཀྱི་སྐོར། ཕྱག་རྡོར་གཏུམ་པོ་དམར་བོའི་སྒྲུབ་
དཀྱིལ དྲུག་ཅུ་རྩ་བཞིའི་གཏོར་མ་གཏོང་ཐབས། འཛམ་ནག་
གནོད་སྦྱིན་མོ་ནོར་རྒྱུན་མ་རྣམས་ཀྱི་སྒྲུབ་ཐབས། མཁའ་འགྲོའི་
གྲིབ་སེལ། འཆི་བླུ་མདོར་བསྡུས། གཞི་བདག་ཁྲུས་གསོལ།
འཇིགས་བྱེད་སྒྲུབ་ཐབས་དང་སློབ་མ་རྗེས་འཛིན། རོ་ལངས་བརྒྱད་
སྐོར། རྒྱུད་བཤད་མན་ངག་གི་རྒྱུད་འདེབས། འཇིགས་བྱེད་
དཀྱིལ་འཁོར་གྱི་བཀྲ་ཤིས། ཕྱག་དྲུག་པའི་ཆོས་འབྱུང་། གཉོས་
མགོན་དྲཀྐད་ཀྱི་ཆོས་འབྱུང་དང་ལོ་རྒྱུས། མངོན་བརྗོད་བླ་མ་ལས་
བྱུང་བའི་དཔྱིད་ཀྱི་རྒྱལ་མོའི་གླུ་དབྱངས་དང་སྤེལ་མར་སྦྱར་བ།
གནོད་སྦྱིན་འབྲོག་གནས་སྒྲུབ་ཐབས། སེང་གེ་སྒྲའི་བསྟོད་པ།
སྙིང་བོ་དོན་གསུམ་མདོར་བསྡུས། དོ་ཧ་རྡོ་རྗེ་ཉི་མའི་དགོངས་དོན་
ཐུན་མོང་མ་ཡིན་པ་དེའི་རྒྱུད་འདེབས། བླ་མཆོད་བསྟོད་པ།
-133 -



རྩ་བའི་བླ་མའི་གསོལ་འདེབས་ཚན་གཉིས། འཁོར་ལོ་སྡོམ་པ་
དཀར་བོའི་རྫོགས་རིམ་ཁ་ཚེ་མན་ངག རིམ་ལྔའི་དོན་སྟན་ཐོག་
གཅིག་ཏུ་དྲིལ་མ་ནི་གུའི་དབང་བཀའི་སྔོན་འགྲོའི་ཆོས་བཅུ་དང་ལྔའི་
དབྱེ་བ། སྒྲོལ་མའི་གདུང་འབོད། བདེ་མཆོག་བླ་སྒྲུབ་རྒྱ་གར་
མ། དཔལ་ལྡན་ཤངས་པ་བཀའ་རྒྱུད་ཀྱི་ཐབས་ལམ་གསེར་གྱི་ཕུང་
བོ་རྡོ་རྗེ་རྣལ་འབྱོར་མ་སྟན་ཐོག་གཅིག་མའི་རྗེས་དྲན་དང་འབྲེལ་བའི་
ཐིག་ལེའི་སྐོར། རྣལ་འབྱོར་མདོར་བསྡུས། འཇིམ་པ་བྱིན་
བརླབས་ཀྱི་གསལ་བྱེད། འཕོ་བའི་མན་ངག་ཉུང་ངུ་། དབང་
བཞིའི་འགྲེལ་ཆུང་། རྟག་བརྟན་དམ་ཆོས་གླིང་གི་བཅའ་ཡིག་ཚན་
པ་གསུམ། ཁྲིད་བརྒྱའི་བརྒྱུད་པའི་ལོ་རྒྱུས་ཁ་བསྐང་དང་བཅས་
པའི་ལུང་རྣམས་ཚུལ་བཞིན་དུ་གསན་ནོ། །འཐོར་བུ་འདི་རྣམས་རྗེ་
ཀརྨ་བ་ངག་དབང་ཡོན་ཏན་རྒྱ་མཚོ་ནས་གསར་དུ་བསྒྲིགས་ཏེ་འཆད་
སྤེལ་མཛད་ལ། གང་གི་སྲས་ཀྱི་ཐུ་བོར་གྱུར་བ་མཁར་རྡོ་རྗེ་འཆང་
ཀུན་དགའ་འགྱུར་མེད་ཆོས་ཀྱི་དབང་ཕྱུག་གིས་བདག་ལ་དགྱེས་
བཞིན་དུ་གནང་བའོ་ཞེས་གོས་འོད་ཟེར་ནས་མཆོག་སྤྲུལ་རིན་པོ་ཆེ་
-134-



་
་
-
-
-
--
--
ཀུན་དགའ་ཤེས་རབ་ཆོས་འཕེལ་ལ་ལུང་རྒྱུན་བུམ་པ་གང་བྱོའི་ཚུལ་དུ་
གནང་བ་ཡིན་ནོ། །རྗེ་བཙུན་ཐམས་ཅད་མཁྱེན་པའི་འཐོར་བུའི་
ལུང་རྫོགས་པར་གསན་ནས་རྗེ་ཀརྨ་ངག་དབང་ཡོན་ཏན་རྒྱ་མཚོའི་
བཀའ་འབུམ་ཐོར་བུའི་སྐོར་གླེགས་བམ་བཅོ་བརྒྱད་ཙམ་གྱི་ལུང་
གསན་ཏེ། དང་བོ་རྣམ་ཐར་བསྟོད་ཚོགས་ཀྱི་སྐོར། གཉིས་པ་
ཟབ་ལམ་བླ་མའི་རྣལ་འབྱོར་གྱི་སྐོར། གསུམ་པ་གསོལ་འདེབས་
མྱུར་བྱོན་ཞབས་བརྟན་གྱི་སྐོར། བཞི་བ་བཀའ་གཏེར་གྱི་འགྱུར་
གཉིས་ལས་བྱུང་བའི་ལྷག་ལྷ་རབ་འབྱམས་སྒྲུབ་ཐབས་དང་ཟིན་བྲིས།
ལྔ་བ་མདོ་སྔགས་ཀྱི་དགོངས་དོན་སྙིང་བོ་དྲིལ་བའི་ཁྲིད་རིམ། དྲུག་
པ་རྣམ་བཤད་དང་འབེལ་གཏམ་དྲིས་ལན། བདུན་པ་རྡོ་རྗེའི་གླུའི་
སྐོར། བརྒྱད་པ་སྐལ་བ་བཟང་བོའི་གདུལ་བྱ་ལ་དགོངས་ཞལ་
གདམས་པ། དགུ་བ་ལེགས་སྦྱར་བརྡ་སྤྲོད་ཡན་ལག་དང་བཅས་པ།
བཅུ་བ་མཆོད་འབུལ་དང་ཆབ་ཤོག་གི་སྐོར། བཅུ་གཅིག་པ་ལོ་རྒྱུས་
དང་ཞལ་བྱུང་གི་སྐོར། བཅུ་གཉིས་པ་ཉེར་མཁོ་སྣ་ཚོགས། བཅུ་
གསུམ་པ་ཆོས་སྐྱོང་ནོར་ལྷ་གཞི་བདག་གི་གསོལ་མཆོད། བཅུ་བཞི་
•135-



--
--
བ་ཐུན་མོང་རིག་གནས། བཅོ་ལྔ་བ་བསྔོ་སྨོན་ཤིས་བརྗོད་ཀྱི་སྐོར་
རྣམས་ཏེ་ས་བཅད་དུ་བགོས་པ་སོགས་ལུང་དང་ཟབ་གནད་སྐོར་
འགའ་ཞིག་གི་ཁྲིད་དང་རྗེས་གནང་མང་བོ་གསན། དཔལ་གྲོང་
མང་པཎྜི་ཏ་ཆེན་པོ་འཁོར་ལོ་སྡོམ་པ་ངུར་སྨྲིག་འཛིན་པའི་གར་དུ་
བསྒྱུར་བ་རིག་འཛིན་རྣམ་སྣང་རྡོ་རྗེའི་གསུངས་འབུམ་ལས། དང་
བོ་བསྟོད་ཚོགས་རྣམ་ཐར་གསོལ་འདེབས་ཞབས་བརྟན་མྱུར་བྱོན་གྱི་
སྐོར་དང་། གཉིས་པ་སྒྲུབ་ཐབས་ཟབ་ཁྲིད་ལྟ་བཤད་ཞལ་གདམས་
གླུའི་སྐོར། གསུམ་པ་ཉེར་མཁོའི་མཆོད་གསོལ་རིགས་དང་བསྔོ་
སྨོན་ཤིས་བརྗོད་ཀྱི་སྐོར་ཏེ་པོད་ཆེན་གསུམ་གྱི་ཁྲིད་ལུང་དང་བཅས་པ་
རྒྱས་པ་གསན། འཇམ་པའི་དབྱངས་དངོས་དཔལ་ཐུབ་བསྟན་
དགེ་ལེགས་རྒྱ་མཚོའི་ལམ་རིམ་ཆེ་བ། སྦྱོར་དྲུག་གི་སྒོམ་རིམ་སྐུ་
བཞིའི་རྒྱལ་སར་བགྲོད་པའི་ཤིང་རྟ། རྟ་མགྲིན་འབྱུང་འདུལ་རྣམ་
འཇོམས་འཇམ་དབྱངས་རྣམས་ཀྱི་ཁྲིད་ཡིག་གི་ལུང་དང་། རཏྣ་
གླིང་བའི་གུ་རུ་དྲག་དམར་ཕུར་བ་ཡང་གསང་བླ་མེད་གཉིས་ཀྱི་ལུང་།
པདྨ་གླིང་བའི་ཕྱག་རྡོར་དྲེགས་འདུལ། མཏི་རནྟའི་སེང་གདོང་
•16-



དམར་མོ། བཻ་རོའི་མགོན་པོ་ཚོགས་བདག་དངོས་གྲུབ་འབྱུང་
གཏེར། མགོན་དཀར་གཡང་སྒྲུབ། དཔལ་ཆེན་མོའི་གཡང་
སྒྲུབ་རྣམས་ཀྱི་ལུང་བཀའ་དྲིན་དུ་ཐོབ། ཆོས་རྗེ་ཐམས་ཅད་མཁྱེན་
པ་སྙིགས་མའི་དུས་ལ་བསམ་བཞིན་དུ་བྱོན་པའི་རྡོ་རྗེ་འཛིན་པ་ཆེན་
པོ་ས་དམར་བླ་མ་ཀུན་དགའ་ཐུགས་རྗེ་དཔལ་བཟང་པོའི་ཞལ་སྔ་ནས།
དཔལ་འཁོར་ལོ་སྡོམ་པའི་དཀྱིལ་ཆོག་སློབ་དཔོན་སྤྱོད་པའི་རྡོ་རྗེ་གང་
གི་ལུགས་སུ་གྲགས་པ་དེ་ཉིད་ཀྱི་གསལ་བྱེད་བདེ་བ་ཆེན་པོའི་ཆར་
ཡང་ཞེས་བྱ་བ་ལྷ་དྲུག་ཅུ་རྩ་གཉིས་ཀྱི་དཀྱིལ་འཁོར་གྱི་སྒོ་ནས་དངོས་
གཞི་རྒྱས་པའི་དབང་། གྲུབ་ཆེན་ལི་ཡི་བ་ཆེན་པོའི་ལུགས་དཀྱིལ་
ཆོག་བདེ་ཆེན་འཇུག་ངོགས་ཞེས་བྱ་བ་ལྷ་ཚོགས་དྲུག་ཅུ་རྩ་གཉིས་ཀྱི་
དཀྱིལ་འཁོར་ལ་བརྟེན་ནས་དབང་ཡོངས་སུ་རྫོགས་པ་བཀའ་དྲིན་དུ་
ཐོག དབང་ཆོག་འདི་གསུམ་ནི་འབྲོག་སྤྲུལ་འཇམ་དབྱངས་མཁྱེན་
རབ་རྒྱ་མཚོའི་ཡིག་ཆ་ལས་གསུངས་པ་ཡིན་གསུངས། ཤར་འཛམ་
ཐང་གཙང་བ་བསྭེ་སྤྲུལ་རིན་པོ་ཆེའི་ཞལ་སྔ་ནས། དཔལ་ཆེན་རྟ་
མཆོག་རོལ་བ་སྐྱེ་སྒང་ལུགས་ཀྱི་འདོན་ཚོགས་པོད་གཅིག་གི་ལུང་།
•131-
，



ཆོས་སྐྱོང་ཁྱད་པར་ཅན་དྲང་སྲོང་གཟའ་མཆོག་ཆེན་པོའི་བཀའ་
གཏད་དང་གཟའ་གསོལ་ཚངས་པའི་སྒྲ་དབྱངས་ཀྱི་ལུང་། གྲུབ་
རྒྱལ་ལུགས་ཀྱི་ཚེ་དབང་ངག་དབང་བསྟན་འཛིན་རྣམ་རྒྱལ་གྱིས་ཆོག་
སྒྲིག་མཛད་པའི་ཚིགས་བཅད་མའི་དབང་རྣམས་བཀའ་དྲིན་དུ་ཐོབ།
ཆོས་རྗེ་སྦྱངས་བ་སྤྲུལ་བའི་སྐུ་རིན་པོ་ཆེ་ཀུན་དགའ་དཔལ་གྱི་ཞལ་སྔ་
ནས། ཕུར་བ་འཁོན་ལུགས་ལ་ཉིན་དང་བོ་རྟ་གོན་དང་དངོས་གཞི་
སྟོད་ལས་བྱང་ཆུབ་སྒྲུབ་པ་རྗེ་བཙུན་ཐམས་ཅད་མཁྱེན་པའི་ཡིག་ཆ་
དང་། སྨད་ལས་དྲག་པོ་སྒྲོལ་དབང་རྗེ་ཀརྨ་ངག་དབང་ཡོན་ཏན་
རྒྱ་མཚོའི་ཁ་བསྐང་གི་ཡིག་ཆ་ལྟར་ཉིན་གསུམ་སྒྲུབ་ཆོག་པོད་གཅིག་གི་
ལུང་། ཚེ་ཆོག་བདུད་རྩིའི་ཆུ་གཏེར་ཏེ་ཚེ་དབང་ལྷ་དགུའི་དབང་
རྣམས་བཀའ་དྲིན་དུ་ཐོབ། ཤར་འཛམ་ཐང་བ་སངས་རྒྱས་འོད་
དཔག་མེད་ཀྱི་སྒྱུ་འཕྲུལ་ཆེན་པོ་ཡོངས་གྲགས་ལ་ས་དམར་བླ་མ་ཐུགས་
རྗེ་དཔལ་བཟང་བོའི་ཞལ་སྔ་ནས། འོད་དཔག་མེད་ཀྱི་མྱུར་ལམ་
དབང་འོད་མཚན་བྱེ་བ་སྒྲུབ་པའི་དམ་བཅའ་བཟུང་བ་ལྟར་བྱེ་བ་ཕྱེད་
དང་གཉིས་ཙམ་ཟླ་བ་གསུམ་བཞི་ཙམ་ལ་བཅད་རྒྱུའི་ངང་ནས་
• 13-



བསྒྲུབས་པའི་སྐལ་བ་བཟང་བོ་བྱུང་གསུངས། སྨྱུང་གནས་བླ་མ་
རིན་ཆེན་དར་རྒྱས་ཚང་གི་མདུན་ནས་བྱ་རྒྱུད་ནས་གསུངས་པའི་སྨྱུང་
བར་གནས་པའི་ཐེག་ཆེན་གསོ་སྦྱོང་དང་། ཐུགས་རྗེ་ཆེན་པོ་ཇོ་བོ་
རྗེ་དཔལ་ལྡན་ཨ་ཏི་ཤའི་དགེ་སློང་མ་དཔལ་མོའི་ལུགས་བྱང་སེམས་ཟླ་
བ་རྒྱལ་མཚན་གྱི་ལུགས། རྒྱལ་བོ་ལུགས་རྣམས་ཀྱི་དབང་བཀའ་
ལན་མང་བོ་ཐོབ། སྔ་འགྱུར་རྙིང་མའི་ཆོས་སྐོར་ལ། མངའ་
བདག་ཉང་གི་གཏེར་ལུང་ལས། ཉག་ཆེན་སྤྲུལ་བ་རྔ་རོང་སྨད་དུ་
འཁྲུངས དེ་དང་འཕྲད་ན་བརྒྱ་ཕྲག་རོ་ལ་སྨན༔ ཞེས་ལུང་
བསྟན་ཁྱད་པར་ཅན་དང་། སྨིན་གླིང་གཏེར་ཆེན་འགྱུར་མེད་རྡོ་
དཔུང་ལན་གསུམ་བཟློག ཅེས་སོགས་གྲུབ་ཆེན་བསམ་གྱིས་མི་
ཁྱབ་པ་ཅན་རྣམས་ཀྱིས་ལུང་གིས་བསྟན་པ་མཁས་གྲུབ་གཉིས་ལྡན་གྱི་
འཁོར་ལོས་བསྒྱུར་བ་ཆེན་པོ་དགེ་སློང་བློ་བཟང་ཕྱོགས་ཀྱི་གླིང་བོ་རིག་
འཛིན་འཇིགས་མེད་སྟོབས་ལྡན་རྡོ་རྗེ་དཔལ་བཟང་བོ་གང་ཉིད་ལ།
མཁར་རྡོ་རྗེ་འཆང་ཀུན་དགའ་འགྱུར་མེད་ཆོས་ཀྱི་དབང་ཕྱུག་ནས་
-i39-



-
-་
ངེད་ཀྱིས་ཁྱེད་ལ་དབང་ལུང་བྱས་ཚད་རྗེས་ནས་ངེད་ཀྱི་ཚ་བུ་ལ་
གནང་དགོས་ཞེས་ཞལ་ཆེམས་གནང་བ་ལྟར། དང་བོ་དབང་གི་
སྐོར་ལ། གསང་སྔགས་སྔ་འགྱུར་གྱི་སྒྲུབ་ཐབས་འདོད་འཇོའི་བུམ་
བཟང་གི་དབང་བཀའ་རྣམས་ལས། དང་བོ་བླ་མའི་སྐོར།
གཉིས་པ་བླ་མ་རྟོགས་པའི་སྐོར། གསུམ་པ་ཚེ་དཔག་མེད་ཀྱི་སྐོར།
བཞི་བ་སྤྱན་རིས་གཟིགས། ལྔ་བ་རྟ་མགྲིན། དྲུག་པ་ཕྱག་རྡོར།
བདུན་པ་ཕག་མོ། བརྒྱད་པ་ཤེས་རབ་ལྷའི་སྐོར། དགུ་བ་བསྟན་
སྲུང་མགོན་པོའི་སྐོར། བཅུ་བ་བསྟན་སྲུང་སྣ་ཚོགས་པའི་སྐོར།
བཅུ་གཅིག་པ་ནོར་ལྷའི་སྐོར་ཏེ་དབང་བཀའ་དྲུག་ཅུ་བཞུགས་ཤིང་དེ་
དག་དབང་གི་དངོས་གཞི་བཀའ་བརྒྱད་བདེ་གཤེགས་འདུས་པ་དང་།
བཀའ་བརྒྱད་གསང་བ་ཡོངས་རྫོགས་གང་རུང་གི་དབང་རྒྱས་པ་སྔོན་
དུ་བཏང་
། དེའི་ཆ་ལག་ཙམ་དུ་དབང་བཀའ་གཞན་མ་རྣམས་
བསྐུར་བའི་ཕྱག་ལེན་ལྟར་བཀའ་དྲིན་དུ་ཐོག རྙིང་མ་བཀའ་མའི་
སྐོར་ལ་གདམས་ངག་མཛོད་ལྟར། དང་བོ་མཧཱ་ཡོ་ག་ལ་སློབ་དཔོན་
སངས་རྒྱས་གསང་བའི་ལམ་ཆུང་ གུ་རུ་པདྨ་འབྱུང་གནས་ཀྱི་མན་
•140-



ངག་ལྟ་བའི་འཕྲེང་བ་ཀོང་སྤྲུལ་གྱི་འགྲེལ་བ་དང་བཅས་པ། མ་མོ་
ལས་སྦེ་མད་ལེ། ཀུན་མཁྱེན་ཆེན་པོའི་སྒྱུ་འཕྲུལ་དོན་ཁྲིད། - ཨ་
ནུ་ཡོ་ག་ལ་བདེ་བ་གསལ་མཛོད་ཀྱི་རྣལ་འབྱོར་བཞི་རིམ་འདུས་པ་
མང་བོའི་ཟུལ་བཀོལ། ཨ་ཏི་ཡོ་ག་ལ་ཕྱི་ནང་གསང་གསུམ་གྱི་
སེམས་སྡེ་རྩ་བའི་རྒྱུད་དང་ལུང་། ཨ་དོན་བཅོ་བརྒྱད་ཀྱི་དབང་
ཁམ་ལུགས་ཉང་ལུགས་ཨ་དོན་རོ་ལུགས་རྣམས་ཀྱི་ཁྲིད། ནང་ཀློང་
སྡེའི་རྩ་བ་རྒྱུད་ལུགས། སྒོམ་ཚུལ་བླ་མའི་བྱིན་བརླབས་དང་ཁྲིད།
གསང་བ་མན་ངག་སྡེའི་རྩ་རྒྱུད་དང་ལུང་། བླ་མ་ཡང་ཏིག་གི་
དབང་དང་ཁྲིད། ཀུན་མཁྱེན་ཆོས་རྗེའི་གསང་སྐོར། སེམས་
ཉིད་ངལ་གསོ་སོགས་ངལ་གསོ་སྐོར་གསུམ་དང་། རང་གྲོལ་སྐོར་
གསུམ་གྱི་ཁྲིད། དོང་སྤྲུག་ཁྲིད། རྙིང་ཐིག་བླ་མའི་མཆོད་ཆོག་
བཀའ་སྲུང་སྡེ་བདུན་བཀའ་དབང་བཅས་གསུངས། རྫོགས་ཆེན་
སྐོར་ལ། བཱི་མ་ལའི་སྙིང་ཐིག་དང་མཁའ་འགྲོ་གཉིས་རྒྱ་གཞུང་
དང་། དེ་གཉིས་ལ་ཀུན་མཁྱེན་ཆོས་རྗེས་གསལ་བྱེད་ནི། མཱ་
ཡང་ཏིག་མཁའ་ཡང་ཏིག་དེ་དག་གི་ཁྲིད་ཡིག་ལྟ་བུར་ཟབ་མོ་ཡང་
-141•



ཏིག་དང་བླ་མ་ཡང་ཏིག་གཉིས་ཉིང་ཐིག་ཡ་བཞི་གྲགས་པ་པོད་ཆེན་
དྲུག་ལ་སྨིན་བྱེད་དབང་། གྲོལ་བྱེད་ཁྲིད་དང་རྒྱབ་རྟེན་ལུང་གི་
སྐོར་རོ། །དང་བོ་སྨིན་བྱེད་དབང་ལ་སྤྲོས་བཅས་དང་། སྤྲོས་མེད་
ཤིན་ཏུ་མེད་རབ་ཏུ་སྤྲོས་མེད་དེ་བཞི་བཞི་སྟེ་ཉེར་བཞིའི་དབང་ཡོངས་
རྫོགས་དང་། གྲོལ་བྱེད་ཁྲིད་ལ་ཀ་དག་ཁྲེགས་ཆོད་དང་ལྷུན་འགྲུབ་
ཐོད་རྒལ་གཉིས་རེ་རེ་ལའང་ངོ་སྤྲོད་དང་རྒྱས་ཆོས་སོགས་ཆོས་ཚན་
བརྒྱ་ཕྲག་མང་བོ་ཡོད་པ་ཐམས་ཅད་ཁྲིད་ལུང་གི་སྐོར་ལ་རྙིང་ཐིག་ཡ་
བཞི་ཟུང་གཉིས་ལ་པོད་དྲུག་གི་ལུང་། ཀུན་མཁྱེན་ཀློང་ཆེན་རབ་
འབྱམས་ཀྱི་དགོངས་གཏེར་ནམ་མཁའ་མཛོད་ཀྱི་ཆོས་སྡེ་ལས། ཐོག་
མར་ཐེག་པ་ཆེན་པོའི་ལམ་ལ་འཇུག་པའི་མདོ་རྒྱུད་བསྟན་བཅོས་ཀུན་
གྱི་གནད་བསྡོམས་ནས་ཐོས་བསམ་སྒོམ་གསུམ་བྱ་ཚུལ་ཡིད་བཞིན་
རིན་པོ་ཆེའི་མཛོད་རྩ་འགྲེལ་གཉིས། ཐེག་པ་མཐའ་དག་གི་དོན་
གསལ་བར་བྱེད་པ་གྲུབ་མཐའ་རིན་པོ་ཆེའི་མཛོད། རྫོགས་ཆེན་
རྒྱུད་བཅུ་བདུན་དང་མན་ངག་བརྒྱད་ཅུ་གྱ་དགུ་དོན་འགྲེལ་ཐེག་
མཆོག་རིན་ཆེན་མཛོད་དང་། ཐེག་མཆོག་མཛོད་ཀྱི་བརྗོད་བྱ་
• 142-



མདོར་བསྡུས་ཏེ་སློབ་བཤད་སྙིང་གི་ཐིག་ལེ་རུ་བསྡུས་པ་ཚིག་དོན་རིན་
ཆེན་མཛོད་དང་། སེམས་ཀློང་མན་ངག་སྙིང་བོའི་མཐར་ཐུག་གི་
དོན་ཐམས་ཅད་མེད་པ་གསལ་བ་གཅིག་བུ་ལྷུན་འགྲུབ་སྟེ། དེ་བཞི་
ཡང་རང་བྱུང་གི་ཡེ་ཤེས་འགག་བསྡམས་པ། སྐྱེ་མེད་བསམ་ཡུལ་
ལས་འདས་པ་འཆིངས་སུ་བཅང་པ། སྒྱུ་འཕྲུལ་བྱ་རྩོལ་ལས་འདས་
པ་ལ་བཟླ་བ་སྟེ། རྡོ་རྗེའི་གནས་བཅུ་དྲུག་གི་རང་བཞིན་དུ་སྟེན་པ་
གནས་ལུགས་མཛོད་དེ་མཛོད་ཆེན་བདུན་གྱི་ཁྲིད་ལུང་སྦྲག་མ་དང་།
ཚིག་དོན་དང་རྩ་བ་ཉམས་མྱོང་ལ་བརྟེན་ནས་རང་བྱུང་གི་རིག་པ་
རྗེན་ཆར་དུ་ངོ་འཕྲོད་པས་དེ་ཕྱིན་ཆད་ནས་ཆོས་ཐམས་ཅད་ཀྱི་དོན་
ལ་དགོངས་པ་གཏིངས་སུ་སླེབས་པ་འདི། ཐེག་པ་ཆེནཔོའི་མདོ་
སྔགས་ཀྱི་གཞུང་ལུགས་ཐམས་ཅད་ལ་དད་དང་ངེས་ཤེས་ཡང་དག་པ་
སྔར་ལས་བརྒྱ་འགྱུར་དུ་འཁྲུངས་ཤིང་གྲུབ་མཐའི་ཕྱོགས་ལྷུང་དང་སྒྲ་
ཚད་སྙན་ངག་སོགས་ལ་ཞེན་ཁ་གཏིང་ནས་ལོག་སྟེ་དེ་རྣམས་ནི་བྱིས་
པའི་རྩེད་མོ་ཙམ་དུ་གོ་ཞིང་ཞལ་ནས་ངས་ད་ལྟ་རང་དོན་གཞན་དོན་
ཐམས་ཅད་ལྷུན་འགྲུབ་ཏུ་འོང་བ་ནི་རྫོགས་ཆེན་གྱི་ཆོས་ཁོ་ན་ལས་
•143-



བྱུང་ཞེས་ཡང་ཡང་གསུངས། གཞན་ཡང་ཀུན་མཁྱེན་ཆོས་རྗེའི་
ངལ་གསོ་སྐོར་གསུམ། ཤིང་རྟ་རྣམ་གཉིས་སོགས་བཀའ་འབུམ་ཡི་
གེ་བཞུགས་ཚད་ཀྱི་ལུང་། ཀུན་མཁྱེན་འཇིགས་མེད་གླིང་བའི་
དགོངས་གཏེར་ནམ་མཁའ་མཛོད་ཀྱི་ཆོས་སྡེ་ལེའུ་ལས་བྱུང་བ།
ཀློང་ཆེན་སྙིང་གི་ཐིག་ལེའི་དུམ་གཉིས་སུ་གྲགས་པ་ཆོས་སྐོར་ཡོངས་
རྫོགས་དང་། ཕྱི་སྒྲུབ་བླ་མའི་རྣལ་འབྱོར་ནང་སྒྲུབ་རིག་འཛིན་
འདུས་པ། གསང་སྒྲུབ་ཐུགས་རྗེ་ཆེན་པོ། ཡང་གསང་བླ་ན་
མེད་པའི་བླ་སྒྲུབ་ཐིག་ལེ་ལྔ་ཅན། རྟོག་དཔལ་ཆེན་པོ་འདུས་པ་
ཡུམ་ཀ་བདེ་ཆེན་རྒྱལ་མོ། གསང་སྒྲུབ་སེང་ཧ་སྔོན་མོ། ཕུར་བ་
བདུད་དཔུང་ཟིལ་གནོན དྲག་པོ་ལྷ་ཆུང་བ་སོགས་ཀྱི་དབང་དང་།
རྫོགས་པ་ཆེན་པོའི་ཁྲིད་ཡིག་ཡེ་ཤེས་བླ་མ་སོགས་མན་ངག་སྐོར་པོད་
དུམ་གཉིས་ཡོངས་རྫོགས་ཀྱི་དབང་ལུང་ཆ་ཚང་ སངས་རྒྱས་གླིང་
བའི་བླ་མ་དགོངས་འདུས། ཉང་རུལ་ཉི་མ་འོད་ཟེར། གུ་རུ་
ཆོས་ཀྱི་དབང་ཕྱུག་རིག་འཛིན་རྒོད་ལྡེམ་སྟེ་གཏེར་སྟོན་རྒྱལ་བོ་གསུམ་
གྱི་གཏེར་ཆོས་ཡོངས་རྫོགས་ཀྱི་དབང་ལུང་། ཀུན་མཁྱེན་འཇིགས་
•14-



མེད་གླིང་བའི་བཀའ་འབུམ་པོད་དགུ། སྨིན་གླིང་ཨོ་རྒྱན་གཏེར་
བདག་གླིང་བའི་བཀའ་འབུམ་པོད་བཅོ་ལྔ། རྒྱལ་དབང་ལྔ་བ་ཆེན་
མོའི་དགོངས་གཏེར་གཟིགས་སྣང་རྒྱ་ཆེན་པོད་གསུམ་གྱི་དབང་ལུང་
ཡོངས་རྫོགས། འཇའ་ཚོན་སྙིང་བོའི་སྤྱི་འདུས་དབང་ལུང་ཁྲིད་
གསུམ། གནམ་ཆོས་མི་འགྱུར་རྡོ་རྗེ་དང་། གཏེར་སྟོན་རཏྣ་
གླིང་བའི་གཏེར་ཆོས་ཡོངས་རྫོགས་ཀྱི་དབང་ལུང་། ཀོང་སྤྲུལ་ཡོན་
ཏན་རྒྱ་མཚོའི་གཏེར་མ་རྩ་གསུམ་དགོངས་འདུས། ཚེ་རྟ་ཟུང་
འབྲེལ། མཆོག་གྱུར་བདེ་ཆེན་གླིང་བའི་ཐུགས་སྒྲུབ་བར་ཆད་ཀུན་
སེལ་ཆ་ལག་དང་བཅས་པ། འཇམ་དབྱངས་མཁྱེན་བརྩེའི་དབང་
བོའི་ཐུགས་ཆེན་སེམས་ཉིད་ངལ་གསོ། ཁོང་གིས་གསར་བསྒྲིགས་
གནང་བའི་དཔལ་ས་སྐྱའི་གསེར་ཆོས་བཅུ་གསུམ་གཙོ་བཞུགས་པའི་
སྒྲུབ་ཐབས་ཀུན་འདུས་ཞེས་པོད་ཆེན་བཅོ་ལྔ་བཞུགས་པའི་དབང་
བཀའ་ལྔ་བརྒྱར་ཉེ་བའི་དབང་ལུང་ཡོངས་རྫོགས་དང་། ཕ་དམ་
པའི་ཞི་བྱེད་སྐོར་ལ། རྩབ་རྒྱུད་སྡེའི་དུམ་བུ་དམ་པའི་གསུངས་ཐོར་
བུ་བཀའ་བབས་སྔ་ཕྱི་བར་གསུམ་བཀའ་སྲུང་དང་བཅས་པའི་དབང་
•14s-



-
-
-
--
-
དs
དང་བྱིན་བརླབས་ཡོངས་རྫོགས་དང་། དེ་དག་གི་ཁྲིད་ཡིག་ངོར་
ཆེན་དྷརྨ་ཤྲཱིས་གསུངས། སྙེ་མོ་བསོད་ནམས་དཔལ་བའི་ཞི་བྱེད་
ལམ་ལྔའི་ཁྲིད་དང་བཅས་པ་བཀའ་དྲིན་དུ་ཐོབ། ཨ་མ་ལབ་ཀྱི་
སྒྲོལ་མའི་དམ་ཆོས་བདུད་རྩི་གཅོད་ཡུལ་སྐོར་ལ། གཞུང་རྩ་བ་
བྲམ་ཟེ་ཨརྱ་དེ་ཝའི་བླ་མ་ཚོམ་དྲུག་པ། མ་ཅིག་གསུངས་བཀའ་
ཚོམ། ཡང་ཚོམ། ཉང་ཚོམ། ལེ་ལག་ཤེས་རབ་སྐྲ་རྩེ། ཟབ་
དོན་ཐུགས་ཀྱི་སྙིང་བོ སྨིན་བྱེད་དབང་ཟུར་མང་ལུགས། འཇམ་
དབྱངས་མགོན་པོ་རྒྱལ་ཐང་བསམ་གཏན་འོད་ཟེར། རྗེ་བཙུན་ཏཱ་
ར་ནཱ་ཐ་རྣམས་ཀྱི་ཡིག་ཆ་ལྟར་དབང་དང་བྱིན་བརླབས། ཉེ་རྒྱུད་
ཐང་སྟོང་ལུགས་སུ་གྲགས་པ་གྲུབ་ཆེན་ཐང་སྟོང་རྒྱལ་པོ་ལ་བལ་ཡུལ་
གྱི་དུར་ཁྲོད་ཆེན་པོ་ར་མ་དམ་ལི་ནས་ཆོས་སྐུ་ཡེ་ཤེས་མཁའ་འགྲོ་མས་
དངོས་སུ་བསྩལ་བའི་གསང་སྤྱོད་ཅེས་བྱ་བ་ལ། ཆོས་སྐུ་ཡུམ་ཆེན་
མོ། གསུང་ཕཊཆོས་རྣམས་ཀྱི་བྱིན་བརླབས་གཅོད་དབང་ནམ་
མཁའ་སྒོ་འབྱེད། སྐུ་གསུམ་རྡོ་རྗེ་ཕག་མོའི་བརྡ་བཞིའི་དབང་།
ཡོན་ཏན་མཁའ་འགྲོ་སྡེ་ལྔའི་དབང་། ཆོས་བདག་གསང་ཕག་ཞལ་
• 146•



བཅསས་ལས་
ཅན་གྱི་བརྡ་དབང་། རྒྱབ་རྟེན་མཁའ་འགྲོའི་ཚེ་དབང་དང་འདོན་
ཚོགས་པོད་ཆེན་གཅིག་གི་ལུང་རྣམས་བཀའ་དྲིན་དུ་གནང་།
དཔལ་ལྡན་ས་སྐྱའི་ཆོས་སྐོར་ལ། གདམས་ངག་ལམ་འབྲས་དང་
བཅས་པ་ལས། གཞུང་རྩ་བ་རྡོ་རྗེའི་ཚིག་རྐང་དང་རྣམ་འགྲེལ།
འཁོར་འདས་དབྱེར་མེད་ཀྱི་རྩ་བ། ཁྲིད་ཡིག་གཞུང་བཤད། ཀྱི་
རྡོར་མན་ངག་ལུགས་ཀྱི་དབང་། ལམ་འབྲས་རིང་རྒྱུད་ཉེ་རྒྱུད།
ཤིན་ཏུ་ཉེ་རྒྱུད་རྣམས་དང་གུར་གྱི་དག་པ་གསུམ་གྱི་ཁྲིད། ལམ་
སྐོར་གྱི་མ་བརྒྱད། སྒོ་དྲུག་ཆོས་འབྲེལ་ཞར་བྱུང་ཞེན་པ་བཞི་
བྲལ་གྱི་ཁྲིད། ལམ་འབྲས་ལམ་མཆོད། བསྟན་སྲུང་གུར་མགོན་ལྷ་
བརྒྱད་ཀྱི་རྗེས་གནང་དང་བཅས་པ་ལེགས་པར་ཐོབ། སླར་ཡང་
རྣམ་འདྲེན་སྟོང་ལས་ལྷག་པའི་ཐུགས་བསྐྱེད་པདྨ་དཀར་བོ་ལྟར་
འཕགས་པའི་རྣམ་འདྲེན་བཞི་བ་ཤཱཀྱ་སེང་གེའི་བཀའ་བོད་དུ་འགྱུར་
རོ་ཅོག་བཀླགས་ལུང་རྣམས། སྔ་འགྱུར་རྒྱལ་དབང་པདྨའི་རིང་
ལུགས་དྲི་མ་མེད་པའི་སྐྱེས་བུ་ཆེན་པོ་བྱང་བ་རིགས་འཛིན་པདྨ་འཕྲིན་
ལས་རྒྱ་མཚོ་ཞེས་བྱ་བའི་གྲུབ་པའི་རྟགས་མངོན་གྱུར་ཡོད་པའི་དགེ་
བ 147 -



སློང་རྡོ་རྗེ་འཛིན་པ། བྱ་བྲལ་སྤྲང་བོའི་བརྟུལ་ཞུགས་ཀྱི་སྐལ་བ་
དང་ལྡན་པའི་ལས་ཅན་འགའ་ལ་ཆོས་སྒོ་སྐྱེལ་གྱི་ཚུལ་དུ་བླ་མ་དཔོན་
གཡོག་རྣམས་ཀྱི་བསོད་ནམས་ཀྱི་ཞིང་དུ་བྱོན་ཏེ། ས་ག་ཟླ་བའི་
དུས་ཆེན་གྱི་ཚེས་གཅིག་ནས་བཟུང་མདོ་སྡེ་བསྐལ་བ་བཟང་བོ་ནས་
དབུ་བཟུང་སྟེ་ཁམས་སྡེ་དགེའི་དཔར་མ་པོད་བརྒྱ་དང་བདུན་
བཞུགས་པའི་ཡི་གེ་ལ་ཉི་མ་རེ་རེ་ལ་པོད་གསུམ་རེ་ཙམ་ནས་ཐུགས་
ཉམས་འུར་བའི་ཚུལ་གནང་དུས་པོད་བདུན་ཙམ་ཡང་གསུངས་པ་
ཐང་འགའ་བྱུང་། བཀའ་འགྱུར་གྱི་བཀླགས་ལུང་རྫོགས་པར་
གསུངས་ནས་རྙིང་མ་བཀའ་འབུམ་གྱི་པོད་ཉེར་དྲུག བསྟན་འགྱུར་
དེང་སང་ལུང་རྒྱུན་གང་བཞུགས་བྱམས་ཆོས་སྡེ་ལྔ། དབུ་མ་རིགས་
ཚོགས་དྲུག་ས་སྡེ་ལྔ་སོགས་ཁྱོན་པོད་ཉི་ཤུ་རྩ་གྲངས་སྐོར་དང་།
བཀའ་བརྒྱད་བདེ་གཤེགས་འདུས་པ་པོད་གསང་རྫོགས་པོད་བཞི་བླ་
མ་དགོངས་འདུས་པོད་བཅུ་གསུམ། ཆགས་མེད་བཀའ་འབུམ་
ལས་པོད་བཅུ་སྐོར། རྒྱལ་པོ་བཀའ་འབུམ། ཀོང་ཙེའི་གཏོ་
འབུམ། རིག་འཛིན་རྒོད་ལྡེམ་དང་། ལེགས་ལྡན་འབྱེད་བྱང་
•14-



བདག་བཀྲ་ཤིས་སྟོབས་རྒྱལ་གསུམ་གྱི་གཏེར་ཆོས་ཡོངས་རྫོགས་ཁྱོན་
ཟླ་བ་གསུམ་དང་ཕྱེད་ཙམ་ལ་གསུང་། མཆོག་སྤྲུལ་རིན་པོ་ཆེའི་ཞལ་
ནས་བླ་མ་དེའི་ཡུལ་དང་ས་ཆ་སོགས་ནི་གང་ཡིན་མི་ཤེས་གསུངས།
དེ་ལྟར་གསུངས་པའི་ཆོས་ཀྱི་ཡོན་ལ་ཡང་རྒྱུན་གྱི་གུང་ཚུགས་ཙམ་མིན་
པར་མནྡལ་དང་མཆོད་པ་སོགས་འབུལ་བ་སྐར་མ་གང་ཡང་མི་བཞེས་
ཤིང་ཕར་བྱོན་དུས་རྡོ་ཁོག་ཤུག་ཆུང་དགོན་ཙམ་དུ་གྲྭ་བ་གཉིས་ཀྱིས་
སྐྱེལ་མ་བྱས་དེ་ནས་གར་སོང་ཆ་མེད་དུ་གྱུར། སྐྱེས་བུ་དམ་པ་དེ་
སློབ་དཔོན་པདྨ་འབྱུང་གནས་ཀྱང་ཡིན་ཟེར། བཱི་མ་མི་དྲ་ཡིན་ཡང་
ཟེར། རྡོ་བྲག་སྤྲུལ་སྐུ་ཡིན་ཡང་ཟེར། གང་ལྟར་ཡང་གང་ཟག་
རང་ག་བ་ཞིག་མིན་པར་ཐག་ཆོད་པ་དང་། གྲུབ་པའི་དབང་ཕྱུག་
བསམ་གྱིས་མི་ཁྱབ་པ་ཞིག་གིས་ཡེ་ཤེས་སྐུས་རྗེས་སུ་བཟུང་བ་གདོན་
མི་ཟ་བའི་ཤིན་ཏུ་ངོ་མཚར་བའི་རྣམ་ཐར་རྨད་དུ་བྱུང་བའི་རང་
མདངས་ཤིག་གོ །དེ་དུས་བཀླགས་ལུང་ལ་ཉན་མཁན་ནི སྐྱེས་
བུ་དམ་པ་བརྒྱད་དེ། འབྲོག་སྤྲུལ་འཇམ་དབྱངས་མཁྱེད་རབ་རྒྱ་
མཚོ། གྲུབ་དབང་ཕྱོགས་ཀྱི་གླིང་བོ། མཆོག་སྤྲུལ་རིན་པོ་ཆེ་
• 149-



ཤེས་རབ་ཆོས་འཕེལ། གོས་བླ་མ་འོད་ཟེར། བླ་མ་བློ་གྲོས་རྣམ་
རྒྱལ། འབྲོག་སྤྲུལ་ཉེར་གནས་དགེ་སློང་ངེས་དོན་ཉི་མ། མཆོག་
སྤྲུལ་རིན་པོ་ཆེའི་ཡོངས་འཛིན་ལེགས་བཤད། ཐར་མོ་བླ་མ་ཡོན་
ཏན་ཏེ་བརྒྱད་དོ། །དེ་ཙམ་ལས་མེད་གསུངས་སོ། །ཐོག་མར་
ཐར་མོ་དགོན་ནས་ཉིན་ཁ་ཤས་ལ་གསུངས་ཀྱང་ཉན་མཁན་འགའ་
ཞིག་ལ་ཐུགས་ཁྲེལ་གནང་ནས་ཡར་བྱོན། གཙང་སྒར་དུ་ཟླ་བ་
གཉིས་ཙམ་ལ་བཞུགས། དེ་ནས་ཡི་གེ་མང་བོ་དགོས་ཕྱིར་མཁར་
བྱམས་ཁང་ཡིད་དགའ་ཆོས་འཛིན་དུ་བྱོན་ཏེ་བཀླགས་ལུང་ཡོངས་སུ་
རྫོགས་ཏེ་ཆོས་རྒྱུན་གསེར་གྱི་ཐིགས་པ་རྣམས་ད་བདག་པོ་ལ་འཕྲོད་པ་
ཡིན་གསུངས་ཤིང་ཤིན་ཏུ་དགྱེས་པའི་རྣམ་པ་གནང་བ་དང་།
མཐར་མཆོག་སྤྲུལ་རིན་པོ་ཆེའི་ཞབས་བརྟན་ཡིན་གསུངས་ནས་ཞག་
བདུན་ལ་བཀའ་འགྱུར་དག་ཚར་ཞིག་གསུངས་ཏེ་བྱོན་སོང་གསུངས།
བླ་མ་འདིའི་ལོ་རྒྱུས་ཞལ་མི་མཐུན་པ་མང་བོ་ཡོད་ཀྱང་འདི་ནི་མཆོག་
སྤྲུལ་རྡོ་རྗེ་འཆང་གི་ཞལ་གསུངས་ལྷད་མེད་ཡིན་ནོ། །སྙིགས་དུས་
ཀྱི་གསང་ཆེན་ངེས་དོན་སྙིང་བོའི་བསྟན་པའི་སྒྲོན་མེ་མཆོག་སྤྲུལ་རིན་
•150-



པོ་ཆེ་ཉིད་འདི་ལྟ་བུའི་གྲུབ་པའི་དབང་ཕྱུག་བསམ་གྱིས་མི་ཁྱབ་པས་
རྗེས་སུ་བཟུང་བ་དང་། གངས་རིའི་ལྗོངས་འདིར་རྒྱལ་བའི་བཀའ་
འགྱུར་རོ་ཅོག་སོགས་ཀྱི་བཀླགས་ལུང་དང་། གདམས་པ་མཐའ་
ཡས་པའི་མཛོད་དུ་གྱུར་བ་ནི། རྒྱ་གར་གྱི་པཎྜི་ཏ་དང་གྲུབ་ཆེན་
བརྒྱད་ཅུའི་རྣམ་ཐར་ཁོ་ན་ལས། ལྗོངས་འདིར་མཆོག་སྤྲུལ་རིན་པོ་
ཆེ་ཁོ་ན་ཟད་པས་སྔ་རབས་གཞན་ན་མེད་པའི་རྣམ་ཐར་རོ། །
བཀའ་གཏེར་དུ་མ་ནས་ལུང་གིས་བསྔགས་པའི་འཕགས་མཆོག་ཕྱག་
ན་པདྨོའི་རྣམ་འཕྲུལ་བསྙོན་མེད་དུ་གྲུབ་པས་མ་ཎི་བ་པདྨ་སིདྷི་རིན་
པོ་ཆེའི་ཞབས་དྲུང་དུ། ཨོ་རྒྱན་མཁའ་འགྲོ་ནོར་ལྷའི་ཚེ་འགུགས་
གྲངས་མང་། ཐུགས་རྗེ་ཆེན་པོ་རྒྱལ་བོ་ལུགས་ཀྱི་དབང་བསྐུར།
གཏེར་སྟོན་བསོད་རྒྱལ་གཏེར་མ་ཡི་གེ་དྲུག་མའི་དབང་ལན་གྲངས་
བརྒྱ་ཕྲག་བརྒལ་ག འཕགས་མཆོག་ཐུགས་རྗེ་ཆེན་པོའི་ཡང་སྙིང་
ཡི་གེ་དྲུག་མ་དུང་ཕྱུར་བྱེ་བ་ཁྲག་ཁྲིག་གྲངས་མེད་པའི་དངོས་གྲུབ་ཀྱི་
སྐལ་བ་ཐོབ། རྡོ་གྲུབ་ཆེན་སྤྲུལ་སྐུ་རིག་ལོའི་སྤྱན་སྔར་སྙིང་ཐིག་
རིག་འཛིན་འདུས་པའི་སྨིན་བྱེད་ཚེ་དབང་དང་བཅས་པ་ཐོབ་པའི་
-151-



སྐལ་བ་བཟང་བོ་བྱུང་། དགེ་ལྡན་ཕྱོགས་ལ། འཕགས་མཆོག་
ཕྱག་ན་པདྨོའི་སྒྱུ་འཕྲུལ་གོང་ས་སྐྱབས་མགོན་ཆེན་པོ་ཡིད་བཞིན་ནོར་
བུ་རྒྱལ་དབང་བཅུ་བཞི་བ་བསྟན་འཛིན་རྒྱ་མཚོ་དཔལ་བཟང་བོའི་
ཞལ་སྔ་ནས། འཕགས་མཆོག་སྤྱན་རས་གཟིགས་ཀྱི་རྗེས་གནང་ཡི་
གེ་དྲུག་མའི་སྒོམ་ལུགས་ལམ་རིམ་བསྡུས་དོན། ཚེ་དབང་ཐོབ་པའི་
སྐལ་བ་བྱུང་། འོད་སྣང་མཐའ་ཡས་པའི་སྒྱུ་འཕྲུལ་པཎ་ཆེན་ཐམས་
ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་གྱི་དྲུང་དུ། འཇམ་
མགོན་བླ་མ་ཙོང་ཁ་བའི་བླ་མའི་རྣལ་འབྱོར་དགའ་ལྡན་ལྷ་བརྒྱ་མ་
དང་། སྐྱེས་བུ་གསུམ་གྱི་ལམ་གྱི་རིམ་པའི་བསྡུས་དོན་ཡོན་ཏན་
གཞི་གྱུར་མའི་ཁྲིད་ལུང་སྦྲག་མ། གཞན་ཡང་དམིགས་བརྩེ་མ།
སིདྷི། འཇམ་དབྱངས་སྤྱན་རས་གཟིགས་ཕྱག་ན་རྡོ་རྗེ་སྒྲོལ་མ་
རྣམས་ཀྱི་བཟླས་ལུང་ཐོབ་པའི་སྐལ་བ་བཟང་བོ་བྱུང་། རྒྱལ་བ་
བྱམས་པའི་སྨོན་ལམ་བསྟན་པ་རྒྱས་པའི་སྨོན་ལམ་རྣམས་ཀྱི་བཟླས་
ལུང་ཡང་ཐོབ། རྭ་རྒྱའི་ཤིང་བཟའ་རྡོ་རྗེ་འཆང་བློ་བཟང་བཤད་
སྒྲུབ་ཆོས་ཀྱི་ཉི་མའི་ཞལ་སྔ་ནས། མཆོག་གི་དང་པོའི་སངས་རྒྱས་
•152-



དུས་ཀྱི་འཁོར་ལོའི་དཀྱིལ་འཁོར་དུ། བུ་ལུགས་བློ་བཟང་དཔལ་
ལྡན་ཡེ་ཤེས་ཀྱི་ཡི་གེའི་ཐོག་ནས། སློབ་མ་རྗེས་འཛིན་སྟ་གོན།
དངོས་གཞི་བྱིས་པ་འཇུག་པའི་དབང་བདུན མཆོག་དབང་གོང་མ་
དང་གོང་མ་ཆེན་པོ། སློབ་དཔོན་བདག་པོ་ཆེན་པོའི་དབང་གི་བར་
ཉིན་དྲུག་གི་ས་བཅད་དུ་དབང་དང་ཚེ་དབང་བཅས་ཐོབ་པའི་སྐལ་བ་
བཟང་བོ་བྱུང་། ཨ་མཆོག་རིན་པོ་ཆེ་འཇམ་དབྱངས་མཁྱེན་རབ་རྒྱ་
མཚོ་དང་དགེ་བཤེས་གྲགས་པ་ཀླུ་སྒྲུབ་རྣམ་གཉིས་ཀྱི་བཀའ་དྲིན་དུ་
ཐོབ་པ་རྣམ་ཐར་གྱི་དཀྱུས་སུ་སོང་ཟིན་པ་ལྟར་འདིར་མི་སྤྲོའོ། །རོང་
བོ་ཆོས་རྗེའི་རྣམ་འཕྲུལ་ཀིརྟི་རིན་པོ་ཆེའི་ཞལ་ལས་ཀྱང་སེམས་ལ་ཕན་
པའི་ལེགས་བཤད་མང་དུ་གསན་གོ །དེ་ལྟར་ཆོས་ཀྱི་འབྲེལ་བ་
ཐོབ་པའི་བླ་མ་རྣམས་ལ་སང་སརྒྱས་དངོས་ཀྱི་འདུ་ཤེས་ཀྱིས་རྩ་བའི་བླ་
མར་འཛིན་ཞིང་ཆོས་ཀྱི་ཡོན་ལ་འབུལ་བའི་དངོས་པོ་རྒྱ་ཆེ་བ་རང་
མེད་ཀྱང་མཎྜལ་གྱི་མེ་ཏོག་བདུག་སྤོས་གཙང་མ་རེ་འབུལ་བ་སོགས་སྐུ་
ཚེ་གང་ལ་ཐུགས་ཉམས་བསྟར་བ་ཞལ་སློབ་རྣམས་ལ་གསུངས་ཤིང་།
དོན་དུ་ཟང་ཟིང་གི་མཆོད་པ་ཙམ་ལ་གསུངས་པ་ཡིན་ཞིང་བསྒྲུབ་པའི་
•is-



་་་
མཆོད་པའི་ཐོས་བསམ་སྒོམ་གསུམ་ལ་དྲག་ཏུ་བརྩོན་པ་ནི་རྣམ་ཐར་གྱི་
དཀྱུས་ལྟར་རོ། མདོར་ན་བླ་མ་དེ་རྣམས་ཀྱིས་ཅི་མཛད་ཐམས་ཅད་
མདོ་རྒྱུད་ནས་གསུངས་པའི་ཆོས་མཐུན་གྱི་མཛད་པ་འབའ་ཞིག་ལྷུར་
མཛད་ཐམས་ཅད་ཀྱི་ཚུལ་ནི། རིན་ཆེན་དབང་གི་མཛོད་ལས།
སྐྱོན་བྲལ་ཡོན་ཏན་རྫོགས་པའི་བླ་མ་ནི། །སྙིགས་མའི་དུས་ན་སངས་
རྒྱས་དངོས་དང་མཚུངས། །རབ་དྭངས་སྲི་ཞུས་གུས་པས་སྤྱི་བོར་
བསྟེན། །ཞེས་གསུམ་ལྡན་རྡོ་རྗེ་འཛིན་པ་རྣམས་ཚུལ་དེ་བཞིན་དུ་
བསྟེན་པར་མཛད་པ་དང་། སའི་སྙིང་བོའི་མདོ་ལས། གཅིག་
ཏུ་དད་ཅིང་གུས་པས་ཆོས་ཉན་གྱིས། །འདི་ལ་འཕྱ་ཞིང་སྐུར་བ་
མི་བྱའོ། །ཆོས་སྨྲ་བ་ལ་མཆོད་པར་བྱ་བ་ནི། །སངས་རྒྱས་འདྲ་བ་
དེ་ལ་འདུ་ཤེས་བསྐྱེད། །ཅེས་གསུངས་པ་ལྟར། དམ་པའི་ཆོས་སྨྲ་
བའི་བཤེས་གཉེན་ཐམས་ཅད་དུ་གུས་པར་མཛད་པ་དང་། རྒྱན་
སྡུག་པོ་བཀོད་པའི་མདོ་ལས། འཇམ་དཔལ་གང་ན་ཆོས་སྨྲ་བ་
འདུག་གམ། དེ་མཐོང་ན་མཚམས་མེད་པ་ལྔ་བྱང་བར་འགྱུར་
རོ། །ཆོས་སྨྲ་བ་དེ་ལ་མཆོད་པར་བྱ་སྟེ། གལ་ཏེ་ཆོས་སྨྲ་བ་དེས་
•154-



མཚམས་མེད་པ་ལྔ་ལ་སྤྱོད་ཀྱང་སེམས་འཁྲུགས་པར་མི་བྱའོ་ཞེས་
སོགས་པའི་དོན་ཐུགས་ལ་བཞུགས་ནས། དགེ་བའི་བཤེས་གཉེན་
བསྟེན་པ་ལ་གཞོན་ནུ་ནོར་བཟང་ལྟ་བུ་དང་། དམ་པའི་ཆོས་
འཚོལ་བ་ལ་འཕགས་པ་རྟག་ཏུ་ངུ་ལྟར་དུ་སྙིགས་མ་ལྔ་བདོ་བའི་དུས་
སུ་གྲུབ་མཐའི་ཆགས་སྡང་དང་ཕྱོགས་ལྷུང་སོགས་ངན་པའི་རྣམ་རྟོག་
གིས་ནམ་ཡང་མི་གོས་ཤིང་། སྤྱིར་གངས་ལྗོངས་འདིར་ཐུབ་པའི་
བསྟན་པ་རིན་པོ་ཆེ་བཞུགས་སོ་ཅོག་གི་ཆོས་དང་བླ་མ་ལ་གུས་པ་དང་།
ཁྱད་པར་དུ་རང་ལ་བཀའ་དྲིན་ཆེ་བའི་བླ་མ་རྣམས་ཀྱིས་གནང་བའི་
ཆོས་སྣ་རེའང་ཐོས་པ་དང་བསམ་པ་དང་སྒོམ་པའི་བག་ཆགས་གང་
ཞོག་དང་། བླ་མ་རྣམས་མཉེས་ཤིང་བསྟན་པ་ལ་ཕན་པའི་མཛད་
པ་ཁོ་ན་ལྷུར་བཞེས་པས་ས་ལམ་གྱི་ཡོན་ཏན་ཞར་བྱུང་དུ་གཞིར་
བཞག་འཇིག་རྟེན་པའི་ཁ་དཔེར་ལོ་ལེགས་ན་ཕུབ་མ་ཞོར་ལ་འབྱུང་བ་
ལྟར་གནས་སྐབས་ཀྱི་དཔལ་དང་ཡོན་ཏན་དང་འབྱོར་བ་སོགས་
ཐམས་ཅད་ཡར་ཟླའི་དཔལ་ལ་འགྲན་པ་དང་། སྐུ་ཚེ་རིང་བ་དང་
དཔལ་དང་སྙན་གྲགས་སོགས་རྒྱས་པ་དང་དེ་བཞན་མཛད་པ་དང་
དར་བ་
- 155 -



འཕྲིན་ལས་རྒྱས་པ་སོགས་ཕན་ཚུན་འགྲན་པ་བཞིན་དུ་གྱུར་བ་ནི།
རྒྱལ་ཁམས་ཀྱི་མིའི་འགྲོ་བ་ཡོངས་ལ་མཐུན་སྣང་དུ་གྲུབ་པ་སྟེ། ཡེ་
ཤེས་རྒྱ་མཚོ་ལས། གང་གི་བླ་མའི་བྱ་བ་ལ། །མཁས་པའི་སྐལ་
ལྡན་གང་ཡིན་ཏེ། །དུས་གསུམ་སངས་རྒྱས་ཐམས་ཅད་ལ། །བསྐལ་
བ་བྱེ་བ་དྲུག་འབུམ་དུ། །ཕྱག་བྱས་པས་ནི་འདི་དོན་ཆེ། །བླ་མའི་
བསྒོ་བ་བཞིན་བསྒྲུབ་ན། །འདོད་པ་ཐབས་ཅད་འགྲུབ་པ་དང་། །
བསོད་ནམས་དཔག་ཏུ་མེད་པ་ཐོབ། །རང་གི་རྫས་དང་ཡོ་བྱེད་
ཀྱིས། །བླ་མ་མཉེས་པ་སུས་བྱས་ན། །འདི་ནི་ཁམས་གསུམ་འཁོར་
བ་ལས། །སྤྲུལ་སྐུའི་ཞིང་དུ་དབུགས་དབྱུང་སྟེ། །མྱ་ངན་འདས་པའི་
སར་གཤེགས་སོ། །ཞེས་གསུངས་པ་ཉིད་མངོན་དུ་གྱུར་བའོ། །
མཆོག་སྤྲུལ་རིན་པོ་ཆེ་འདི་ཉིད་ཀྱིས་གང་ཞིག་གསན་བྱའི་ཆོས་དེ་
རྣམས་ཚིག་ཙམ་དང་ཐོས་རྐྱང་སྐམ་པོར་མ་སོང་བར། གྲུབ་མཐའི་
བཞེད་ཚུལ་དང་ལྟ་སྒོམ་གྱི་འཇོག་མཚམས་དང་། བསྐྱེད་རྫོགས་
སོ་སོའི་ཟབ་གནད་སྒོམ་དང་མན་ངག་གི་ཕྱག་ལེན་ཕྲ་མོ་ཚུན་ཆད་
ཀྱང་ལུགས་སྲོལ་སོ་སོར་མ་འདྲེས་པར་གསལ་བར་མཁྱེན་ཅིང་དེ་ལྟར་
བསང
•i56.



ཕྱག་ལེན་དུ་ཡང་བསྟར་བར་མཛད་པ་ལས། དབང་རྐྱང་རེ་དང་
ལུང་རྐྱང་རེ་ཐོས་པ་ཙམ་ལ་རྒྱུན་ཡོད་པར་ཁས་འཆེ་ནས། བསྙེན་
བསྒྲུབ་ལས་གསུམ་སྔོན་དུ་འགྲོ་བ་ལྟ་ཞོག་ཐ་ན་བཤམས་བཀོད་སོགས་
མིག་སྔར་མཛེས་མཚོན་ར་ཐོད་ལུག་ཐོད་དང་ཁྱི་ཀ་རའི་ནང་དུ་བརྫི་
བའམ། མི་རྒན་མིག་ལོང་དུ་སོང་བ་ལྟ་བུ་རེ་ལ་དབང་ཆེན་དང་།
སྒྲུབ་ཆེན་དུ་མིང་བཏགས་པ་ཙམ་མ་ཡིན་པར་བརྒྱུད་ལྡན་བླ་མ་གོང་
མའི་ཕྱག་བཞེས་མ་ཉམས་ཤིང་གཙང་མ་ཤ་སྟག་གནང་ངོ༌། །དེ་
ལྟར་གསན་པའི་དགོས་པ་དོན་ཐུགས་སུ་ཆུད་དེ། མཐར་ཐུག་
མཆོག་གི་དངོས་གྲུབ་ཐོབ་ཅིང་བསྟན་འགྲོའི་དོན་འཁོར་བ་མ་སྟོང་
བར་དུ་འཕྲིན་ལས་རྒྱུན་མི་ཆད་པ་དགོས་པ་དང་དེའི་རྒྱུ་ཡང་ཐོས་
བསམ་སྒོམ་གསུམ་མཐར་ཆགས་སུ་བསྒྲུབ་དགོས་པ་ཐུགས་ལ་འཁྲུངས་
པ་དང་། དེ་ལྟར་སངས་རྒྱས་ཀྱིས་གསུངས། སྡུད་པ་བོས་བསྡུས།
མཁས་པ་རྣམས་ཀྱིས་བཀྲལ། པཎྜི་ཏས་བཤད། ལོ་ཙཱ་བས་བསྒྱུར།
བླ་མ་བརྒྱུད་པའི་མན་ངག་དང་ལུང་རྒྱུན་དང་ལྡན་པ་མཁས་པ་རྣམས་
ལ་གྲགས་པ་བཞིན་རྒྱལ་བའི་བཀའ་རིན་པོ་ཆེ་ལྗོངས་འདིར་འགྱུར་རོ་
-151-



ས
-
-
-
-
སར་
ཅོག་གི་གཙོས་གསར་རྙིང་རིས་མེད་ཀྱི་དབང་ལུང་མན་ངག་མཐའ་
ཡས་པ་གསན་བཞེས་གནང་བ་འདི་ནི་དེང་དུས་བླ་ཆེན་གྱི་མིང་འཆང་
བ་རྣམས་ཀྱི་རྗེས་སུ་ཡི་རང་ཙམ་ཡང་དཀའ་བའི་འགྲན་ཟླ་མེད་པའི་
གསན་བཞེས་ཀྱི་རྣམ་ཐར་རོ། །
： ་ ་་་་་་ ，
-
,
:
*
b.
*
*
：
་་
སs
.
བ་
，
*
,
•,：
.
*
+
*
1:|:/
ས་
-ist-



-
-
-
--
་་
འདིར་སྨྲས་པ།
རིན་ཐང་བྲལ་བའི་རིན་ཆེན་རྒྱན་མང་གིས། །
སྒྲ་འཛིན་བརྒྱན་པའི་འབྱོར་ལྡན་མང་མཆིས་ཀྱང་།།
མདོ་རྒྱུད་དབང་ལུང་མན་ངག་རྣ་རྒྱན་ཅན།
ཁོ་བོའི་མགོན་ལས་གཞན་རྣམས་མུ་ཏོའི་སྤུན།
གསར་རྙིང་ཆོས་རྒྱུན་ཉིན་བྱེད་འཕྲེང་བ་ཡིས། །
རྗེ་འདིའི་ཐུགས་གསང་པདྨོའི་ཚལ་བཟུང་ཚེ། །
རིམ་གཉིས་ལམ་གྱི་འདབ་བརྒྱའི་དྲི་བསུང་གིས། །
སྙིགས་མའི་དུས་འདིར་རྫོགས་ལྡན་ལང་ཚོ་བསྐྲུན།
ལེགས་བཤད་གློག་འཕྲེང་དྲ་བའི་རྩེ་དགའ་དང་།།
འགྲོགས་པའི་དམ་པའི་ཞལ་གྱི་ཆུ་འཛིན་ལས། །
ཉིན་བཞིན་ཟབ་རྒྱས་མན་ངག་གྲུ་ཆར་གྱིས།།
གང་ཐུགས་ཡེ་ཤེས་རྒྱ་མཚོའི་གཏེར་དུ་གྲུག།
-i59 -



རྒྱལ་དབང་པདྨས་ངུར་སྨྲིག་ཟོལ་བསྒྱུར་ཅིང་།།
རིགས་ཀྱི་ཅོད་པཎ་ཉིད་དུ་ལེགས་མཛད་དེ།
གསར་རྙིང་བདུད་རྩིའི་གཏེར་བུམ་ཁྱེད་ཉིད་ལ། །
གཏད་དེ་གསང་ཆེན་བདག་པོར་དབང་བསྐུར་མཛད།
ཁྱད་པར་ཐུབ་པའི་མགུལ་གྱི་རོལ་མོ་ལས།།
ཆོས་ཕུང་རྒྱ་མཚོའི་དབྱངས་སུ་འཚེར་བ་ཡིས། །
གངས་ཅན་བསོད་ནམས་ཞིང་དུ་འགྱུར་རོ་ཅོག།
ལྷག་ལུས་མེད་པའི་ལུང་རྒྱུན་ཉིད་ལ་གནང་།།
བཀླགས་ལུང་རྩལ་ལ་རྡོ་རྗེའི་ལྗགས་གྲུབ་པས། །
སྤྲུལ་བའི་གང་ཟག་སྒྱུ་མའི་རོལ་རྩེད་ཅན། །
དབང་ལུང་མན་ངག་བདག་པོར་འཕྲོད་དོ་ཞེས། །
དབང་གཞིའི་གར་བཞིན་དམིགས་མེད་དབྱིངས་སུ་ཡལ། །
•0•



gara
རྡོ་རྗེའཆང་དངོས་བཤེས་གཉེན་དུ་མ་ཡིས། །
འབུམ་ཕྲག་ལྷ་ཡི་རྣལ་འབྱོར་ལྡེ་མིག་དེ།།
ཁྱེད་ལ་གསང་ཆེན་ནོར་བུའི་བང་མཛོད་སྒོ།
འབྱེད་ལ་གཏད་འདི་སྐལ་ལྡན་དེད་དཔོན་ངེས།།
ཁྲེགས་ཆོད་ཐོད་རྒལ་ཟབ་མོས་ཟག་བཅས་ཀྱི།
ཕུང་བོ་འོད་སྐུ་གྲོལ་བའི་མྱུར་ལམ་མཆོག །
སངས་རྒྱས་གཞན་དུ་མི་འཚོལ་གདམས་པའི་ཕུལ།།
སྔ་འགྱུར་རྙིང་མའི་ཆོས་རྒྱུན་མ་ལུས་གསན།
བྱིན་བརླབས་ཚན་ཁ་མ་ཉམས་གཟི་འོད་འགྲོ །
དཔག་མེད་ཟབ་ཆོས་རིན་ཆེན་འཕྲེང་བའི་ཚོགས།།
མི་བརྗེད་གཟུངས་ཀྱི་གཏེར་དུ་སྦས་པ་འདི།
འཕགས་བོད་པཎ་གྲུབ་ཡིད་སྨོན་འཆོར་བའི་ཡུལ། །
• Is-



ཕལ་བའི་བླ་ཆེན་སྒྱུ་མའི་ནོར་རྫས་ལས། །
རྣམ་ཐར་འདི་འདྲ་རྗེས་སུ་ཡི་རང་ཙམ། །
དཀའ་ཕྱིར་ཁོ་བོའི་མགོན་ཁྱོད་ཉི་ཟླའི་སྒྲོན། །
མེ་ཁྱེར་མཛའ་བ་མི་བསྡེབས་གཤིས་སུ་གྲུབ། །
དཔལ་
ཅེས་མཁར་རྡོ་རྗེ་འཆང་ཀུན་དགའ་ཤེས་རབ་ཆོས་འཕེལ་རྒྱ་མཚོ་
དཔལ་བཟང་བོའི་རྣམ་པར་ཐར་བ་ངེས་དོན་བསྟན་པའི་མཛེས་རྒྱན་
བསམ་འཕེལ་ནོར་བུའི་དོ་ཤལ་ལས་གསར་རྙིང་རིས་མེད་ཀྱི་ཆོས་རྒྱུན་
དང་རྒྱལ་བའི་བཀའ་རིན་པོ་ཆེ་ལྗོངས་འདིར་འགྱུར་རོ་ཅོག་གི་ལུང་
རྒྱུན་གསན་བཞེས་གནང་བ་སྟོང་ཐུན་དུ་བསྡེབས་པའི་སྐབས་ཀྱི་བར་
སྐབས་ཀྱི་ཚིགས་སུ་བཅད་པའོ། །དེ་ཡང་མདོ་སྡེ་རྒྱན་ལས། དེ་
ལྟའི་རྣལ་འབྱོར་ཅན་གྱི་སྒོམ་པ་གང་ཡིན་དེ་ནི་དོན་མེད་མིན། །དེ་
ལྟར་བདེ་བར་གཤེགས་པའི་བསྟན་པ་གང་ཡིན་དེ་ཡང་དོན་མེད་
མིན། །གལ་ཏེ་ཐོས་པ་ཙམ་གྱིས་དོན་མཐོང་འགྱུར་ན་སྒོམ་པ་དོན་
•162-



མེད་འགྱུར། །གལ་ཏེ་མ་ཐོས་པ་ཡང་སྒོམ་ལ་འཇུག་ན་བསྟན་པ་དོན་
མེད་འགྱུར། །ཞེས་སོགས་འཕགས་བོད་ལྗོངས་ཀྱི་ལེགས་བཤད་སྒྲོན་
མེ་མང་དུ་ཐོས་པ་སྔོན་སོང་སྟེ། དཔལ་སངས་རྒྱས་ཐམས་ཅད་ཀྱི་
དགོངས་པ། མདོ་རྒྱུད་ཐམས་ཅད་ཀྱི་ཉིང་ཁུ། པཎ་གྲུབ་རྣམས་
ཀྱི་ཐུགས་དམ་གྱི་མཐིལ་དུ་བཞེས་པ་དང་བོའི་སངས་རྒྱས་དུས་ཀྱི་
འཁོར་ལོའི་སྦྱོར་བ་ཡན་ལག་དྲུག་གི་ཉམས་ལེན་གནད་སྨིན་མཛད་
ཚུལ་དང་། ཡེ་ཤེས་ཀྱི་མཁའ་འགྲོ་ནི་གུ་མའི་གདམས་ངག་གྲུབ་
ཆེན་ཁྱུང་བོ་རྣལ་འབྱོར་གྱི་གསེར་ཆོས་སུ་གྱུར་བ་རྩ་བ་ནི་གུ་ཆོས་དྲུག་
སྡོང་བོ་ཕྱག་རྒྱ་ཆེན་མོ། ཡལ་ག་ལམ་ཁྱེར་རྣམ་གསུམ། མེ་ཏོག་
མཁའ་སྤྱོད་དཀར་དམར། འབྲས་བུ་འཆི་མེད་རྣམ་གཉིས་ཏེ།
དཔལ་ལྡན་ཤངས་པའི་གདམས་ངག་ཟབ་མོ་རྩ་བ་ཡན་ལག་དང་
བཅས་པ་ལ་ལོ་ཧྲིལ་བོ་དྲུག་ཙམ་ལ་ཉམས་ལེན་གནད་སྨིན་མཛད་ཚུལ་
གོང་དུ་ཅུང་ཟད་བརྗོད་ཟིན་པ་ལྟར་རོ། །བསྐྱེད་རིམ་དང་བསྙེན་
བསྒྲུབ་ཀྱི་སྐོར་ལ། དུས་འཁོར་ལྷ་དགུ། རྡོ་རྗེ་ཤུགས་དཔའ་བོ་
གཅིག་པ། དུས་འཁོར་ལུགས་ཡེ་ཤེས་ཁྱུང་ཁྲ། དཔལ་རྡོ་རྗེ་
མལ་
-163 -



ས་
འཇིགས་བྱེད་རྭ་ལུགས་བསྙེན་བསྒྲུབ་ལས་གསུམ། གཤེད་དམར་ལྷ་
ལྔའི་བསྙེན་པ་དང་རྫོགས་རིམ་སྤྲོས་མེད། དཔལ་ཕྱག་ན་རྡོ་རྗེ་འབྱུང་
བོ་འདུལ་བྱེད། རྟ་མགྲིན་སྐྱེར་སྒང་ལུགས། ཤངས་ལུགས་བདེ་
མཆོག་ལྷ་ལྔ། རྒྱུད་སྡེ་ལྔའི་གཙོ་འདུས། མཁའ་སྤྱོད་དམར་མོ།
མི་འཁྲུགས་པ། ཀུན་རིག འོད་དཔག་མེད་མཚན་སྒྲུབ་རྣམས་
དང་། སྒྲོལ་དཀར་ཚེ་བསྒྲུབ་ནི་ལོ་རེ་རེར་བཞིན་ཆགས་མེད་དུ་
བསྒྲུབ་པ་དང་། མགོན་དཀར་ཡིད་བཞིན་ནོར་བུ། འཇམ་
དབྱངས་དཀར་བོ་དང་དམར་བོ། དབྱངས་ཅན་མ་དང་། ཐུབ་
པ་ཁྲོ་རྒྱལ་མི་གཡོ་བ་དཀར་བོ། སྤྱན་རས་གཟིགས་སྒྲོལ་མ་སྟེ་
བཀའ་གདམས་ལྷ་བཞི་དང་བཀའ་གདམས་ཐིག་ལེ་བཅུ་དྲུག
དཔལ་གུར་གྱི་མགོན་པོའི་བསྲུང་བཟློག་སྟེ་རྡོ་རྗེ་བྲག་རྫོང་མ།
མགོན་པོའི་མདུན་བསྙེན་ཏེ། འདི་ཡན་རྗེ་བཙུན་ཆེན་པོའི་ཡིག་ཆ་
ཁོ་ན་ལྟར་བསྟེན་ནས་རྩ་བའི་བླ་མ་རྡོ་རྗེ་འཆང་ལས་གདམས་ཁྲིད་
གནང་ཞིང་རབ་བསྙེན་བསྒྲུབ་ལས་གསུམ་དང་། ཐ་མའང་གྲངས་
བསྙེན་ཚད་ལྡན་རེ་བསྒྲུབ། སྔ་འགྱུར་རྙིང་མའི་སྐོར་ལ། གུ་རུ་
-164-



ཞི་བ་བླུ་ཆོག་ཆོས་དབང་གཏོར་མ། སྨིན་གླིང་རྡོར་སེམས། ཚེ་
སྒྲུབ་འཆི་མེད་ཡང་སྙིང་། ཉིང་གི་རྟ་ནག་ཡང་ཆུང་ནོམ། རཏྣའི་
གུ་རུ་དྲག་དམར། མ་ཏི་རནྣའི་སེང་གདོང་དམར་མོའི་བསྲུང་
བཟློག་བསད་གསུམ། གཏེར་སྟོན་རྒྱ་ཞང་ཁྲོམ་གྱི་གཏེར་མ་འཇམ་
དཔལ་གཤིན་རྗེ་ཁ་ཐུན་ལ་ཟུར་མཁར་ཆོག་སྒྲིག་ཐོག་ནས་བསྲུང་
བཟློག་བསད་གསུམ། ཀུན་མཁྱེན་འཇིགས་མེད་གླིང་བའི་དགོངས་
གཏེར་རྩ་གསུམ་སྟེ། ནང་སྒྲུབ་བླ་མ་རིག་འཛིན་འདུས་པ།
མཁའ་འགྲོ་བདེ་ཆེན་རྒྱ་མཚོ། ཡི་དམ་བཀའ་བརྒྱད། དཔལ་
ཆེན་འདུས་པ། འཇའ་ཚོན་དཀོན་མཆོག་སྤྱི་འདུས་གུ་རུ་དྲག་པོ་
གསུམ་གའི་བསྙེན་པ་དང་། འདིའི་ཚེ་སྒྲུག ས་སྐྱའི་ལམ་ཟབ་
ཕྱི་ནང་། བཱི་བསྲུང་ཕྱི་ནང་། ཀྱི་རྡོར་ཡབ་བཀའ བདག་མེད་
མ་ཡུམ་ཀའི་བསྙེན་མཚམས་འབྲེལ་འཇོག་ཙམ། གཞན་ཡང་དབང་
དང་གདམས་ངག་ཐོབ་པའི་རྗེས་འབྲེལ་དུ་འབྲེལ་འཇོག་ཙམ་དུ་
བཀའ་གདམས་ལམ་རིམ། བློ་སྦྱོང་དོན་བདུན་མ། ཞེན་པ་བཞི་
བྲལ ན་རོ་ཆོས་དྲུག ཕྱག་ཆེན་ལྷན་ཅིག་སྐྱེས་སྦྱོར། ཀརྨ་བའི་
• I65•



སྐུ་གསུམ་ངོ་སྤྲོད། འབྲུག་པའི་ཁྲིད་ཆེན་བརྒྱད། ཕ་དམ་པའི་ཞི་
བྱེད་ལམ་ག མ་ཅིག་གི་གཅོད་ཁྲིད། རྫོགས་ཆེན་སྔོན་འགྲོའི་
ཆོས་ཡོངས་སུ་རྫོགས་པ། ཀུན་མཁྱེན་ཡིག་ཆའི་ཐོག་རྫོགས་ཆེན་བླ་
མ་ཡང་ཏིག མཁའ་འགྲོའི་ཉིང་ཐིག་སྨིན་གླིང་ཡིག་ཆ་ལྟར། བྱང་
གཏེར་རིག་འཛིན་ཆེན་པོའི་རྫོགས་ཆེན་དགོངས་པ་ཟང་ཐལ་རྣམས་
ལ་རབ་ལོ་རེ་དང་། འབྲིང་ཟླ་བ་ཁ་ཤས་དང་ཐ་མ་ཡང་བདུན་ཕྲག་
གསུམ་ཡན་ཆད་ལ་ཉམས་ལེན་བྱས་པ་དང་། འདི་དག་དགུང་
གྲངས་བཅུ་དགུ་ཙམ་ནས་མཐར་གཟུགས་སྐུའི་དཀྱིལ་འཁོར་ཆོས་
དབྱིངས་སུ་བསྡུས་པའི་བར་གྱི་ཐུགས་དམ་ཟབ་མོ་དག་ལས་ཆེ་ལོང་
ཙམ་བསྡུས་ཏེ་སྨྲས་པ་ཡིན་ནོ། །དེ་ལྟར་ཡང་དེ་ཁོ་ན་ཉིད་བསྟན་
པའི་མདོ་ལས། ཤ་རིའི་བུ་གང་གིས་བསྐལ་བ་གཅིག་གི་བར་དུ་
ཉན་པ་བས། གང་གིས་སེལ་གོལ་གཏོགས་པའི་ཡུན་ཙམ་ཅན་དུ།
དེ་ཁོ་ན་ཉིད་ཀྱི་ཏིང་ངེ་འཛིན་ལ་མཉམ་པར་བཞག་ན་བསོད་ནམས་
མང་དུ་འཕེལ་ལོ། །ཤ་རིའི་བུ་དེ་ལྟ་བས་ན་དེ་ཁོ་ན་ཉིད་ཀྱི་ཏིང་ངེ་
འཛིན་འདི་གཞན་ལ་ནན་གྱིས་གདམས་པར་བྱའོ་ཞེས་གསུངས་པ་
• Ic6-



ལྟར། མཆོག་སྤྲུལ་རིན་པོ་ཆེའི་སྐུ་ཚེ་གང་གི་ཉམས་ལེན་འདི་ལྟ་བུ་
ནི་ཕལ་བའི་ཡི་རང་ཙམ་ཡང་དཀའ་བའི་རྣམ་ཐར་རྨད་དུ་བྱུང་
བའོ། །རྗེ་བཙུན་ཏཱ་ར་ནཱ་ཐའི་རྣམ་ཐར་མ་བཅོས་ལྷུག་པའི་རྟོགས་
བརྗོད་ལས། སྟོན་པ་དེ་བཞིན་གཤེགས་པས་གསུངས། མཁས་
གྲུབ་རྣམས་ཀྱིས་བསྒོམས་ཤིང་བཤད། ཚུལ་དེ་ད་ལྟའི་བར་བཀའ
འང་མ་ཆད་པར་བཞུགས་པའི་ཆོས་རྣམས་ཞུ་བ་དང་ལྟ་བ་དང་ཉན་
པ་དང་གཞན་ལ་འདྲི་བ་དང་། ཐེ་ཚོམ་གཅོད་པ་རྣམས་ཀྱང་བྱས།
དེ་ཡང་རང་ལ་མཁས་པའི་གྲགས་པ་དང་། གཞན་ལས་ཁྱད་དུ་
འཕགས་པ་ཞིག་འདོད་པའི་ངང་བལྟོས་ཙམ་མ་ཡིན་པར་སེམས་ཅན་
རྣམས་འཁོར་བ་ལས་སྒྲོལ་བ་ཆོས་ལ་རག་ལས། དེ་ཡང་ཚིག་དོན་
མ་ནོར་ཞིང་རྒྱུན་མ་ཆད་པ་ཞིག་དགོས་པ་ཤེས་ནས། ཟབ་ཅིང་རྒྱུ་
ཆེ་བ་ལ་སྐྲག་ཅིང་ཞུམ་པར་མ་བྱས། ཉུང་ཞིང་གསལ་བ་ལ་བརྙེས་
ཤིང་ཁྱད་དུ་མ་བསད་པར་ནན་ཏན་དུ་བསླབས་ཏེ་གཞན་ལ་སྟོན་པ་
བྱེད་པར་བྱེད་པ་འདི་ནི་ཁོ་བོའི་རྣམ་ཐར་དང་བོ་ཡིན་ཞེས་གསུངས་
ཤིང་། སྐྱེས་བུ་དམ་པ་ཡིན་མིན་ཆོས་ཐོས་བསམ་སྒོམ་གསུམ་ཕྱོགས་
-In-



མེད་བྱས་ཤིང་དེའི་བྱིན་བརླབས་སེམས་རྒྱུད་ལ་ཞུགས་ན། ཇི་སྐད་
དུ། དུ་བ་ལས་ནི་མེ་ཤེས་དང་། །ཆུ་སྐྱར་ལས་ནི་ཆུ་ཡིན་ནོ། །
བྱང་ཆུབ་སེམས་དཔའ་བློ་ལྡན་དག །རིགས་ནི་མཚན་མ་དག་ལས་
ཤེས། །ཞེས་གསུངས་པ་ལྟར། ཆོས་དང་གང་ཟག་ཡ་བྲལ་དུ་མ་
སོང་ན་ཡོན་ཏན་ཐམས་ཅད་ངང་གིས་འདུ་བ་ལྟར་ཡོད་པ་ནི་དངོས་
སྟོབས་རིགས་པའི་གྲུབ་སྟེ། རྗེ་བཙུན་ཐམས་ཅད་མཁྱེན་པས།
བླ་མ་དམ་པ་རྣམས་ཀྱི་ཐུགས་རྗེ་དང་བྱིན་བརླབས་ཀྱི་མཐུ་ལས་གནས་
ལུགས་ཀྱི་དོན་སྤྲོས་པ་ཐམས་ཅད་དང་བྲལ་བའི་དབྱིངས་དང་། དེ་
རྟོགས་པར་བྱེད་པའི་ཐབས་མཛོད་དང་སྔགས་ལས་གསུངས་པ་ཇི་
སྙེད་པ་ཐམས་ཅད་ཡིད་ཆེས་རྣམ་པ་གསུམ་ལ་བསྟེན་ཏེ ངེས་ཤེས་
དང་དད་པ་ཐོབ་པས་དེ་དག་སྟོན་བྱེད་ཀྱི་གསུངས་རབ་རྣམས་དང་།
གནས་ལུགས་དེ་གཟིགས་ཤིང་ཐབས་དེ་མངོན་དུ་གྱུར་བའི་སྐྱེས་བུ་
དམ་པ་རྣམས་ལ་རྐྱེན་གཞན་གྱིས་གཞིག་ཏུ་མེད་པའི་དད་པ་མི་ཕྱེད་
པ་ཐོབ་པས་དམ་པ་མཆོག་རྣམས་ཀྱི་རྣམ་པར་ཐར་བ་ཐོས་པའམ་དེ་
དཔེ་རིས་མཐོང་བ་ཙམ་གྱིས་ཀྱང་། བ་སྤུ་ལྡང་ཞིང་མཆི་མ་འཁྲིགས་
•]t-



པ་འདི་ནི་ཐེག་པ་ཆེན་པོའི་ཆོས་རྒྱུད་ལ་འཁྲུངས་པའི་རྟགས་ཡིན་ཞེས་
གསུངས་པ་ལྟར། མཆོག་སྤྲུལ་རིན་པོ་ཆེ་འདི་ཉིད་ཀྱིས་ཀྱང་།
བསྟན་འགྲོ་ལ་ཕན་ན་དེའི་དོན་དུ་སྐུ་སྲོག་གྲངས་མེད་གཏོང་དགོས་
ཀྱང་ངང་བ་པད་མཚོ་ལ་འཇུག་པའི་ངང་ཚུལ་འཛིན་པ་དང་ ཆོས་
ཚིག་བཅད་རེའི་དོན་དུ་ཡང་གསེར་ཁྲིའི་སྟེང་གི་ཚེ་ཉམས་དོར་ཏེ།
གྲྭ་རྐྱང་དཀྱུས་མའི་ལུགས་ཀྱི་སྐྱེས་བུ་དམ་པ་རྣམས་ཤིན་ཏུ་གུས་པས་
བསྟེན་པ་དང་། དམ་པའི་ཆོས་ཞུ་མི་བྱུང་ན་དར་ཁ་ཙམ་རེ་ལ་
མཁོ་ཆོས་གང་འདོད་གནང་བ་དང་། གྲུབ་མཐའི་ཆགས་སྡང་
དགོན་སྡེའི་ཕྱོགས་རིས་སོགས་ཡེ་མི་གནང་ཞིང་བྱང་ཆུབ་ཀྱི་སེམས་
སོགས་ཀྱིས་བསྟན་འགྲོའི་དོན་འབའ་ཞིག་གིས་ཉིན་མཚན་འདའ་བ་
སོགས་ཐེག་པ་ཆེན་པོའི་གང་ཟག་ཁྱད་པར་ཅན་གྱི་རང་མདངས་སམ་
རྟགས་དུ་བ་ལས་མེ་ལྟར་གྲུབ་མཐའ་རིས་མེད་ཀྱི་བླ་ཆེན་དང་དགེ་
བའི་བཤེས་གཉེན་སོགས་སྐྱ་སེར་ཐུན་མོང་ལ་མཐུན་སྣང་དུ་གྲུབ་
བོ། །གཞན་ཡང་། ཇི་སྐད་དུ། མཁས་པས་གྲུབ་པ་མ་བཅོམ་
ཞིང་། །གྲུབ་པས་བཙུན་པ་མ་བཅོམ་པར། །བསྟན་ལ་ཕན་པ་
• I•



བསྒྲུབ་པ་ནི། །སྐྱེས་བུ་དམ་པ་ཞེས་ཀྱང་ཟེར། །གསུངས་པ་མཆོག་
སྤྲུལ་རིན་པོ་ཆེ་འདི་ལྟ་བུ་ལ་གསུངས་པ་ཡིན་ནོ། །འདི་ཡན་གྱི་
དབང་ལུང་མན་ངག་གསན་བཞེས་གནང་ཚུལ་རྣམས་དང་ཐོས་བསམ་
སྒོམ་གསུམ་གྱི་ཚུལ་རྣམས་མཆོག་སྤྲུལ་རིན་པོ་ཆེའི་ཞལ་ནས་གསུངས་
པ་དང་། གསན་ཡིག་རིམ་པ་གཉིས་དང་། ཆོས་མཆེད་རྡོ་རྗེ་
སྤུན་གྲོགས་རྒྱུས་ཡོད་རྣམས་ཀྱི་ཇི་ལྟར་གསུངས་པ་དང་། དེ་དག་
དང་མཉམ་དུ་ཐོབ་པའི་དབང་ལུང་ཕལ་ཆེར་ཞིག་དེ་དག་གི་ཐོབ་ཡིག་
ཚད་མ་རྣམས་ནས་བསྡུས་ཤིང་ད་ལྟ་ཡོད་པ་རྣམས་ནས་བྲིས་པ་ཡིན་
ནོ །འོན་ཀྱང་རབ་ལོ་དང་གཟའ་སྐར་ཚེས་གྲངས་རྣམས་གསལ་བོ་
ཡོད་མེད་ཅི་རིགས་ཡིན་ཕྱིར་འདིར་ཕྱོགས་བསྡུས་བྱས་ཏེ་བྲིས་པ་
ལགས་སོ། །སྔར་སྨོས་ཟིན་པ་རྣམས་ལས། མཆོག་སྤྲུལ་རིན་པོ་
ཆེ་ཁོང་གིས་མཛད་པའི་ཀུན་དགའ་འཇམ་དབྱངས་མཁྱེན་རབ་རྒྱ་
མཚོ་དཔལ་བཟང་བོའི་རྣམ་པར་ཐར་བ་ཡིད་ཆེས་གསུམ་ལྡན་དད་
པའི་འབྱུང་གནས་ཞེས་བྱ་བ་ལས། སྦྱོར་དྲུག་ལོ་གཉིས་པའི་ནང་དུ་
རབ་བྱུང་བཅུ་དྲུག་པའི་མེ་གླང་ལོར་དགུང་གྲངས་བཅུ་དགུ་བ་ཧོར་ཟླ་
•170-



གསུམ་པ་ནག་ཟླའི་ཉ་ལ་དུས་འཁོར་དབང་ཆེན་འདིའི་སྔ་དྲོ་བསྙེན་
རྫོགས་བསྒྲུབས་ཤིང་རྟེན་འབྲེལ་ལེགས་པར་བསྒྲིགས་པའི་ཚུལ་དུ་དགེ་
སློང་རྡོ་རྗེ་འཛིན་པ་ཀུན་དགའ་ཤེས་རབ་ཆོས་འཕེལ་རྒྱ་མཚོ་དཔལ་
བཟང་བོ་ཞེས་རྡོ་རྗེ་སློབ་དཔོན་གྱི་རྒྱལ་ཚབ་ཏུ་མངའ་གསོལ་བའི་རྟེན་
དུ་རྡོར་དྲིལ་ཚད་ལྡན་སོགས་དང་དབང་ཆས་ཡོངས་རྫོགས་ཀྱི་དབང་
གནང་སྦྱིན་མཛད་ཅེས་གསུངས་པ་དང་། ལོ་འདིའི་ཟླ་བཅུ་གཉིས་
པའི་ཚེས་གཅིག་ནས་མཆོག་སྤྲུལ་རིན་པོ་ཆེ་དང་ བསྭ་མཆོག་སྤྲུལ་
རིན་པོ་ཆེ་ངག་དབང་རྒྱ་མཚོ་དང་
། ངག་དབང་བསྟན་འཛིན།
ཚེ་དབང་ནོར་བུ་སོགས་བསྭ་ཚང་གི་སྐུ་མཆེད་གསུམ་སོགས་བླ་སྤྲུལ་
མང་བོ་ལ། བདེ་མཆོག་རབ་འབྱམས་གཤིན་རྗེ་རབ་འབྱམས་ཟུར་
བཀའ་ཉི་ཤུ་སོགས་གསུངས་པ་གསལ་འདུག་གང་ལྟར་ཀྱང་རྡོ་རྗེ་
འཆང་གི་རྒྱལ་ཚབ་ཏུ་ལན་མང་དུ་མངའ་གསོལ་བ་ནི། སྟོན་པ་
ཐུགས་རྗེ་ཅན་གྱིས་བྱམས་པར་སྲོག་ཞུ་གནང་སྟེ་རྒྱལ་ཚབ་ཏུ་དབང་
བསྐུར་བ་དང་གཉིས་སུ་མེད་པའི་རྣམ་ཐར་རོ། །དེ་ནས་རབ་རྒྱལ་
མྱོས་བྱེད་ཅེས་པ་ཤིང་ལུག་ལོ་དགུང་གྲངས་སོ་བདུན་སྟེང་ཧོར་ཟླ་
•71-



སམབན་
གཉིས་པའི་ཚེས་བཅུ་གཅིག་ཉིན་ནས་ཡབ་བད་ལི་ཅུང་ཟད་བསྙུང་
བའི་འབྲོག་སྤྲུལ་རིན་པོ་ཆེ་འཇམ་དཔལ་བཞད་པའི་རྡོ་རྗེ་བྱམས་ཁང་
ཡིད་དགའ་ཆོས་འཛིན་དུ་གདན་འདྲེན་ཞུས་ཏེ་ཕ་མ་གཉིས་དང་གྲྭ་བ་
བཅུ་ཕྲག་ཙམ་ལ་འོད་དཔག་མེད་མྱུར་ལམ་དང་། ཀུན་རིག་སྨན་
བླ་སྨིན་གླིང་རྡོར་སེམས་དབང་ཆ་བདུན་དང་། གཞན་ཡང་དབང་
བཀའ་ཅི་རིགས་པ་གནང་བ་དང་། མཆོག་སྤྲུལ་རིན་པོ་ཆེ་ནས་སྔར་
མ་གསན་པའི་རྗེ་བཙུན་གསུངས་འབུམ་གྱི་འཕྲོ་དང་། གུར་མགོན་
ཁྲོ་བཅུ་དྲཀྐད་ཕྱི་ནང་གསང་གསུམ་གྱི་དབང་དང་། ཆོས་སྐྱོང་ཡེ་
ཤེས་མགོན་པོ་ཕྱག་དྲུག་པ་ཆོས་སྐྱོང་གཟའ་བདུད་ཆེན་པོའི་བཀའ་
གཏད་དང་། ལྕགས་གཏེར་རོལ་བའི་རྡོ་རྗེའི་རྟ་མགྲིན་ལྕགས་རལ་
གྱི་དབང་འདོན་ཚོགས་དང་བཅས་པ་པོད་གཅིག་གསན། ཡབ་བད་
ལི་རིན་པོ་ཆེ་ལྔ་བའི་ལམ་དུ་གྱུར་བ་ལ་དགོངས་རྫོགས་སྤྱི་འགྲོའི་ཙམ་
བྱས། དེ་ནས་འབྲོག་སྤྲུལ་རིན་པོ་ཆེའི་ཐུགས་བཀོད་ལྟར། ད་
ནི་ཕ་མ་རྒས་ཁོག་གི་དགེ་རྩ་ལ་ཁས་འཆེ་ལ་དོན་དུ་དཀོར་ཟས་དང་
དད་ཟས་གཤིན་ཟས་གང་ཡོད་མཆོག་གསུམ་བསོད་ནམས་ཀྱི་ཞིང་དུ་
-172-



བསྔོ་དགོས། བླ་བྲང་སྐར་ཁྱིམ་གཉིས་ཀ་ལ་རྟེན་བཞེངས་སྔར་ཡོད་
ཀྱི་ཆོག་སྟེ་མཐའ་དམག་གི་ཉེན་ཁ་སོགས་ཆེ་བས་རྟེན་བཞེངས་སྡིག་
རྐྱེན་དུ་འགྲོ་ཤས་ཆེ། དེ་བས་ཡོད་ཚད་གསེར་དུ་བསྒྱུར་ན་ཉར་
ཚགས་སྟབས་བདེ་ལ་ལྷག་མ་དངུལ་སྒོར་ཐུབ་ཚོད་ཅིག་ཟུངས་ལ།
རབ་ན་རྒྱ་གར་ལ་སོང་། དེར་འགྲོ་མ་ཐུབ་ན་དབུས་གཙང་གི་ཇོ་
བོ་རྣམ་གཉིས་དང་རྒྱལ་དབང་ཕྱག་ན་པདྨོའི་གཙོས་རིས་མེད་ཀྱི་རྟེན་
གསུམ་རྣམས་ལ་ཚོགས་བསགས་གང་འགྲུབ་ཅིག་བྱེད་པའི་དུས་ལ་
བབས། ད་ལོ་ནས་མ་སོང་ན་ཁོམ་ལོང་མེད་ཅེས་གསུངས། ཞེས་
བླ་མས་གསུངས་པ་ལྟར། མཛོ་བཞི་དང་མཛོ་མོ་གཉིས་མར་ལ་ཡོང་
ན་འདུག་རྟེན་དུ་བཞག དེ་མིན་ཐམས་ཅད་གསེར་དངུལ་ལ་བསྒྱུར་
ཏེ་མ་དྲིན་མོ་ཆེའི་གཙོས་བཟའ་མི་ཚང་མ་གདོང་ངན་ཞེས་པ་མེ་སྤྲེལ་
ལོའི་དགུང་གྲངས་སོ་བརྒྱད་སྟེང་ཧོར་ཟླ་བརྒྱད་པའི་ཚེས་བཅུ་གསུམ་
ཉིན་དཔལ་གྱི་ཆོས་འཁོར་ལྷ་ས་ལ་ལམ་དུ་ཆས། ནང་མོ་གཟའ་
སྐར་དགེ་བའི་ཉིན་དཔལ་ཐུབ་བསྟན་ཕྱོགས་ལས་རྣམ་པར་རྒྱལ་བའི་
གླིང་གི་གྲྭ་ཚང་གིས་སྐྱེལ་མའི་ཚུལ་དུ་མགོན་ཁང་ཨུ་ཙ་ལའི་ནང་དུ་
-173-



རྟེན་མཇལ་དང་སྙན་ཤལ་བསང་གསོལ་འཕྲིན་བཅོལ་བཅས་གཟབ་
ལྡན་གནང་། དེ་ནས་རླངས་འཁོར་ནང་དུ་བཞུགས་ཏེ་དེང་སང་
ཁྲིན་ཏུའུ་སྟེ་གྲོང་ཁྱེར་སྤོས་ངད་ལྡན་བརྒྱུད་དེ་ཉིན་བཅུ་ཕྲག་ཙམ་ནས་
ཆབ་མདོ་སླེབས། དེར་རྒྱལ་བའི་བཀའ་འགྱུར་རོ་ཅོག་དཔར་
གསར་བསྐྲུན་ཚར་ནས་ཞུས་དག་གི་དགོས་མཁོ་དང་བསྟུན་ཚར་
གཉིས་བཞུགས་པ་ལས་ཚར་གཅིག་མཆོག་སྤྲུལ་རིན་པོ་ཆེས་བླུས་ཏེ་
མར་ལ་ཕེབས་དུས་ལེན་པའི་ཆད་བྱས། དེ་ནས་ཉིན་འགའ་ཙམ་
ནས་དབུས་གཙང་ཆོས་ཀྱི་ཞིང་དུ་ཞབས་ཀྱི་པདྨོ་བཀོད་པར་བྱས་ཏེ།
་་་་་་་་་་་་
་ ་
:
:༤༤་༌༌༌༌༌་་་་་་་་༌་་་་་་༌་་་་་་་་་༌་
f5
3
;
རྣམས
. ::
:ས ་
，
1..... ་་་་ .་，་ ་་་ ་
ལྷ་མིའི་མཆོད་སྡོང་ཆེན་པོ་ཇོ་བོ་ཡིད་བཞིན་ནོར་བུའི་གསེར་ཞལ་
མཇལ་ཞིང་བསྟན་འགྲོའི་དོན་ལ་ཐུགས་བསྐྱེད་དང་སྨོན་ལམ་རྒྱ་ཆེན་
•174-



པོ་བཏག སེར་འབྲས་དང་བྲག་ཡེར་བ་སོགས་སུ་མཇལ་ཚར་བ་
ཙམ་ག མ་ཡུམ་དྲིན་མོ་ཆེ་སྔོན་ནས་བད་མཁྲིས་ཀྱི་སྙུང་གཞི་ཡོད་
པ་དང་ ཡར་ལམ་རླངས་འཁོར་དང་ས་ཆུ་སོགས་མ་འཕྲོད་པས་
རྐྱེན་མང་བོ་ཞིག་གིས་གསོས་བཏབ་སྟེ་སྨན་བཅོས་རིམ་གྲོ་ཇི་ལྟར་བྱས་
ཀྱང་ཕན་པ་མ་བྱུང་བར་མལ་ཁྲི་མཐའ་ཅན་གྱིས་ཚུལ་གནང་། སྔར་
ནས་བླ་མ་རིན་པོ་ཆེའི་ཞལ་གསུངས་ལུང་བསྟན་གྱིས་བརྒྱན་པ་ཡོད་
པས་མ་ཡུམ་གཤེགས་མ་ཐག་ཏུ་དགའ་ལྡན་ཁྲི་རིན་པོ་ཆེ་སེར་སྨད་པ་
བློ་བཟང་ཐུབ་བསྟན་ཀུན་དགའ་དཔལ་བཟང་བོ་སྔས་མགོར་དྲངས་
ཏེ། གཤིན་པོ་རྗེས་འཛིན་གྱི་ཆོ་ག་བློ་སེམས་མགུ་བ་གནང་།
ཁོང་གི་ཞལ་ནས་ཀྱང་ཁོང་ཨ་མདོ་ཅོ་ནེ་དགོན་པ་དང་། རྨེའུ་རྒྱལ་
བོ་དཔལ་མགོན་འཕྲིན་ལས་རབ་བརྟན་གཉིས་ཡོན་བདག་དང་བླ་
མཆོད་ཡིན་པ་དང་དམ་ཚིག་དང་ཆོས་འབྲེལ་ལྷད་མེད་ཡིན་གསུངས་
ཏེ་ཐུགས་དགྱེས་པའི་རྣམ་པ་གནང་། ཁོང་གིས་བརྩེ་གཟིགས་ཚད་
མེད་གནང་སྟེ་གོང་ས་སྐྱབས་མགོན་ཆེན་པོ་རྒྱལ་བའི་དབང་བོ་ངག་
དབང་བློ་བཟང་བསྟན་འཛིན་རྒྱ་མཚོ་དཔལ་བཟང་བོའི་མདུན་སར་
-175 -



ཡང་ཁོང་ནས་མི་ངོ་ཆེན་གཏོང་གནང་མཛད་པས་དེ་མ་ཐག་ཏུ་
སྦུག་མཇལ་ཐོབ་པས་སྐལ་བ་བྱུང་བ་དང་། ཁོང་རྣམ་གཉིས་ལ་
རང་ཚོད་དུ་རྩ་བའི་མ་དང་འབྲེལ་ཐོག་གི་གཙོ་བྱས་ཏེ་སེམས་ཅན་
ཐམས་ཅད་ལ་བསྔོ་རྟེན་དུ་གསེར་གྱི་མཎྜལ་མི་དམན་པ་ཙམ་རེ་འབུལ་
ཐུབ་པ་ཞལ་ནས་དངོས་སུ་གསུངས། གཙུག་ལག་ཁང་དག་གི་ཇོ་བོ་
རྣམ་གསུམ་སོགས་ལ་གསེར་གསོལ་མར་མེ་མཇལ་དར་བསྔོ་རྟེན་གང་
ཐུབ་ཕུལ་ནས་ཕ་མ་གཉིས་ཀྱི་གཙོར་བྱས་འབྲེལ་ཐོག་དང་སེམས་ཅན་
ཐམས་ཅད་ཀྱི་བླ་མེད་སྐུ་བཞིའི་གོ་འཕང་ཐོབ་པའི་བསྔོ་སྨོན་འཁོར་
གསུམ་རྣམ་པར་མི་རྟོག་པའི་རྒྱས་ངེས་པར་ཐེབ་པར་བྱས། ལྷ་ལྡན་
སྨོན་ལམ་ཆེན་མོའི་འཚོགས་སུ་དགེ་འདུན་ཉི་ཁྲི་བཞི་སྟོང་ལྷག་ཙམ་ལ་
བོད་དངུལ་སྲང་ལྔ་རེའི་འགྱེད་བཏང་། རྒྱུད་སྟོད་སྨད་གཉིས་ལ་
མང་ཇའི་བསྙེན་བཀུར་ཉིན་ཐེབས་རེའི་འགྱེད་བཏང་བས་གསང་
འདུས་དང་ཀུན་རིག་གི་བདག་འཇུག་ཞེ་ཚིམ་པ་རེ་གནང་། གཞན་
གླིང་བཞིའི་གྲྭ་ཚང་ཁག་བཞི། ཚལ་གུང་ཐང་ཚེས་མཆོག་གླིང་
སོགས་གནས་ལམ་གྱི་བསམ་ཡས་ས་སྐུ། ཞ་ལི་ངོར་སྣར་ཐང་ཇོ་
•6-



ནང་རྟག་བརྟན་སོགས་དགོན་སྡེ་ཆེ་ཆུང་ཐམས་ཅད་ལ་མ་ཎི་དུང་ཡོན་
རེ་འབྲེལ་ངེས་པར་བཞག་གསུངས། སྐྱབས་མགོན་སྣང་མཐའ་
ཡས་པ་པཎ་ཆེན་རིན་པོ་ཆེ་ལ་དངུལ་རྡོ་ཚད་བཀྲ་ཤིས་ལྷུན་པོའི་གྲྭ་
ཚང་སུམ་སྟོང་ལྷག་ལ་མང་ཇ་འགྱེད་བཅས་བཏང་། གཞན་སྐྱེས་བུ་
དམ་པ་ཡིན་ཚད་དང་མཁས་པ་ཟེར་བའི་བླ་མ་ཆེ་ཆུང་ཀུན་ལ་བསྔོ་
འབྲེལ་མཚོན་པ་ཙམ་རེ་བཞག དེ་ནས་གསེར་འཕྱང་ཞེས་པ་མེ་མོ་
བྱའི་ལོར་དགུང་གྲངས་སོ་དགུའི་སྟེང་ཧོར་ཟླ་གསུམ་པའི་ཚེས་བཅུ་
ཉིན་རང་གནས་ཆོས་སྡེ་ཆེན་པོ་དཔལ་ཐུབ་བསྟན་ཕྱོགས་ལས་རྣམ་
རྒྱལ་གླིང་གི་ནང་ཆེན་བྱིན་བརླབས་འཁྱིལ་བར་བྱོན། དབྱར་ཐོག་
ཏུ་འབྲོག་དགེའི་གྲྭ་བ་བཅུ་ཕྲག་ལྷག་ལ་ལམ་རིམ་བདུད་རྩིའི་ཉིང་
ཁུའི་ཁྲིད་ཟླ་ཕྱེད་ཙམ་ལ་གནང་། འདི་སྐོར་ཞིག་ཏུ་སྲིད་
གཞུང་གསར་བའི་ནང་དུ་ཞུགས་དགོས་པ་དང་གོང་རིམ་འགོ་ཁྲིད་
ཀྱིས་རྒྱལ་ཁབ་ཀྱི་ཁོང་མི་དངོས་སུ་བསྒྱུར་ཏེ་གླ་ཕོག་བླངས་ན་ལེགས་
ཞེས་སློབ་གསོ་དང་བསྐུལ་མ་བཏང་། ཁོང་གིས་ཞལ་ནས་ཚེ་གང་
ལ་དཀོར་ཟས་དང་གཤིན་ཟས་ལ་ཉིན་མི་དལ་མཚན་མི་ཉལ་བ་བླངས་
-
1-



--
ཀྱང་དབུལ་ཕོངས་དང་རྟོག་འགོང་སྡུག་བསྔལ་ཇེ་ཆེར་དང་སྲེད་པ་མེ་
ལྟར་འབར་བ་ལས་མེད་པས་ང་ནི་མུ་གེས་ཤི་ན་ཡང་། མི་འགྲོ་
གསུངས་པས་དེ་དུས་ཀྱི་དཔྱོད་ལྡན་རྣམས་ཀྱིས་མཁས་པ་ན་མཁས་པ་
བླ་མ་ན་བླ་མ་མཁར་སྤྲུལ་སྐུ་རེད་དེ་དབང་མེད་དུ་ཐར་མོ་སྦྱར་བ་དང་།
རང་རེ་ཀུན་གླེན་ལྐུག་དང་མིག་ལོང་རེད་ཅེས་ཀུན་གྱི་ངག་ལ་རླུང་
ལྟར་གྲགས་པ་སྟེ། བདུད་སྡེའི་ཐབས་སྣ་ཚོགས་ཀྱི་བསླུ་བྲུད་ལ་
བདེན་གསུངས་ཚིག་གིས་ཤུགས་རིང་འདོན་པའི་ཡུལ་དུ་བཀོད་
དོ། །
གསེར་འཕྱང་ཞེས་པ་ས་ཁྱིའི་ལོར་དགུང་གྲངས་བཞི་བཅུའི་སྟེང་དུ་
དུས་ཀྱི་འཕོ་འགྱུར་ཏེ་མང་ཚོགས་བཅོས་བསྒྱུར་གྱི་འགོ་བཟུང་།
དེའི་སྔོན་ནས་རྟ་ནོར་བཅུ་ཕྲག་ཙམ་དང་། ནང་ནོམ་ཕྲན་ཚེགས་
ཡོད་དོ་ཅོག་གཞུང་ལ་སྦ་གསང་མེད་པར་སྤྲད་པས་རེ་ཞིག་གོ་ཆོད་པ་
བྱུང་སྟེ། བླ་ཆེན་དང་མི་ཆེན་རྣམས་ཁྲི་མོན་དུ་བཅུག་མོད་ཀྱང་
ཁོང་སྐབས་འདིར་ཕེབས་མ་དགོས་ཏེ། སྐུའི་འཕྲེང་བ་ཐམས་ཅད་
དུ་བྱམས་སྙིང་རྗེ་བྱང་ཆུབ་ཀྱི་སེམས་ལ་གོམས་པའི་ཐུགས་རྒྱུད་ཕྱུག་
-178-



པས་རྒྱ་བོད་ཀྱི་དམུ་རྒོད་ཀྱི་སྐྱེ་བོ་དང་མཆོག་དམན་བར་མ་སུ་ཡིན་
ཀྱང་། སྐུ་མཐོང་བ་ཙམ་གྱིས་སེམས་དགའ་ཞིང་དང་བའི་མིག་གིས་
བལྟ་བ་ལས་བརྡུང་བརྡེག་ལྟ་ཞོག་ཐ་ན་སྡང་མིག་དང་ཚིག་མཚོན་
འདེབས་པའི་རྒོལ་བ་རྒྱག་མཁན་མི་གཅིག་ཀྱང་མ་བྱུང་ངོ། །སྐབས་
དེར་གནམ་ས་བླ་འོག་བསྒྱུར་བ་ལྟར་མི་ཆེན་དཔོན་པོ་ཕྱུག་པོ་བླ་ཆེན་
སོགས་ལ་དམུ་རྒོད་སྐྱེ་བོ་རྣམས་ཀྱིས་བརྡུང་བརྡེག་དང་ཡན་ལག་
རྣམས་བཀྱིགས་ཏེ་སོད་སོད་རྒྱོབ་རྒྱོབ་སྒྲས་བར་སྣང་གང་བ་ལྟ་བུ་བྱུང་
བ་དང་། སྐབས་འདིར་ཁོང་གི་ཞལ་ནས། བླ་མ་མི་དཔོན་
སོགས་མདུང་རྩེ་བསྐོར་ས་གཙོ་བོ་ཡིན་ཡང་རང་ཐད་ནས་བླ་མ་རིན་
པོ་ཆེ་རྣམས་ཀྱི་བཀའ་དྲིན་ལས། སེམས་བག་ཕེབས་ཏེ་བསྡད་ཆོག་
པ་བྱུང་གསུངས། དེ་ནས་ཞི་འཇགས་སུ་ཅུང་ཟད་སོང་བ་ན་རྔ་བ་
རྫོང་གི་བླ་དཔོན་མང་བོ་ལྷན་དུ་ཟླ་བ་གསུམ་བཞི་ཙམ་ལ་སློབ་སྦྱོང་
བྱས། དགེ་བྱེད་ཅེས་པ་ཆུ་སྟག་ལོར་དགུང་གྲངས་ཞེ་ལྔའི་སྟེང་དུ་
མོང་ཤན་རྫོང་དུ་ལས་ཀའི་བསྒྱུར་བཀོད་བྱེད་དུ་བྱོན། དེར་ཁྲིམས་
པ་མང་ཞིང་ཚང་མ་ལ་ཁྲིམས་གཅོད་དང་ལས་ཚབས་ཆེན་དང་ནད་
-i19 •



--
---
-
- ཟ
་ ་་
-
-
ག
རིགས་དང་ལྷག་པར་ཚ་བ་ཆེ་བས་ས་ཆུ་མི་འཕྲོད་པ་དང་། ཟ་མའི་
དཀའ་ངལ་གྱིས་བཀྲེས་ལྟོག་སོགས་ཕྱོགས་ཐམས་ཅད་ནས་མནར།
ཐམས་ཅད་ཀྱིས་སྡུག་བསྔལ་རྨེ་ངག་འདོན་པ་དང་། འདི་ཚང་མ་
སྲིད་གཞུང་གསར་བ་ལས་བྱུང་བ་འདོད་པ་ལ། མཆོག་སྤྲུལ་རིན་པོ་
ཆེ་ཁོང་གི་ཐུགས་བརྩེ་བ་སྙིང་རྗེ་ཆེན་པོས་མ་བཟོད་པར། ཁྲིམས་
གྲོགས་རྣམས་ལ། སློབ་དཔོན་འཕགས་པ་ལྷས། འཁོར་བ་ཁབ་
ཀྱི་རྩེ་མོ་ག །བདེ་བ་ནམ་ཡང་ཡོད་མ་ཡིན། །ཞེས་གསུངས་པ་རེད།
སྤྱིར་འཁོར་བ་སྡུག་བསྔལ་གྱི་རང་བཞིན། བྱེ་བྲག་ཏུ་ལས་མ་བྱས་
པ་དང་མི་འཕྲད། ལས་བྱས་པ་ཆུད་མི་ཟ་བ་ཡིན་ཚུལ། རྒྱལ་
བའི་བཀའ་ཚད་མ་ལས་གསུངས་པ་དང་། ཐམས་ཅད་རང་གིས་
བྱས་པ་རང་ལ་སྨིན་པ་ལས་གཞན་ལ་ཁག་བཀལ་ས་མེད་སོགས་
གསུངས་ཤིང་ཀུན་ལ་ཕན་པ་བྱུང་བ་རྣམས་འོག་ཏུ་ཅུང་ཟད་གསལ།
མཆོག་སྤྲུལ་རིན་པོ་ཆེ་ཁོང་ཉིད་ཡེ་རིང་མོ་ནས་སྡུག་ཀུན་གཉིས་རྩ་
བ་ནས་སྤངས་མོད་ཀྱང་། འགྲོ་བ་རྣམས་སྒྲོལ་བའི་དམ་བཅའ་ཕྲག་
ཏུ་བཞེས་པ་དང་། དེ་དག་གིས་ལས་ཉོན་གྱིས་དབང་གིས་རེ་
•180 -



་་་་་་
-
་
-
-
-
-
--
ཞིག་གྲོལ་བ་མ་ནུས་པ་རྣམས་ལ་སྡུག་གྲོགས་གནང་བ་ཡིན་ཏེ།
ཁམས་གསུམ་ཆོས་ཀྱི་རྒྱལ་བོ་ཆེན་པོ་ཀུན་མཁྱེན་དོལ་པོ་བ་ཤེས་རབ་
རྒྱལ་མཚན་གྱི་ཞལ་སྔ་ནས། སེམས་ཅན་སྡུག་བསྔལ་སེལ་བར་ཤོག།
སྡུག་བསལ་སེལ་བར་མ་ནུས་ན། །སྡུག་གྲོགས་ཙམ་ཡང་བྱེད་པར་
ཤོག །ཅེས་གསུངས་པ་ལྟར་རོ། །དེ་ཡང་སྤྱིར་འཁོར་བ་སྡུག་
བསྔལ་གྱི་རང་བཞིན་ཏེ། སྡུག་བསྔལ་གྱི་སྡུག་བསྔལ། འགྱུར་
བའི་སྡུག་བསྔལ། ཁྱབ་པ་འདུ་བྱེད་ཀྱི་སྡུག་བསྔལ་གྱིས་ཁམས་
གསུམ་གྱི་འགྲོ་བ་རྣམས་མནར་བའི་ཚུལ་དེ་ཐུགས་བརྩེ་བ་ཆེན་པོས་མ་
བཟོད་པར་ཞི་བདེའི་དགའ་ཚལ་སྤངས་ཏེ། འཁོར་བ་རང་གི་
གནས་བཞིན་དུ་སྨོན་ལམ་དང་ཏིང་ངེ་འཛིན་དང་དབང་ཁྱད་པར་
ཅན་དག་གི་སྐྱེ་བ་བཟུང་ཚུལ་ནི་གོང་དུ་བརྗོད་ཟིན་པར་ལྟར་རོ། །
ཁྲིམས་ཁང་དེར་གནས་པ་རྣམས་ནི་ཆབ་སྲིད་ཀྱི་གོ་གནས་དང་།
ལུང་གིས་མངོན་པར་མཐོ་བའི་མི་ཆེན་དཔོན་ཆེན་དང་། དགོན་སྡེ་
ཆེ་ཆུང་གི་བླ་ཆེན་ཁྲི་བ་མཁན་པོ་སོགས་དང་། གསེར་དངུལ་སོགས་ ་
ཀྱིས་ཕྱུག་པས་འབྱོར་ལྡན། རྟ་ནོར་ལུག་གསུམ་སོགས་མང་བས་
-ist-



-
--
-
-
-
-
-
-
-
-
-----
---
-
ཕྱུགས་བདག་ས་ཞིང་ཆེ་བས་ས་བདག་སོགས་མང་དུ་འདུས་ཤིང་
ཕྱོགས་ཀུན་ནས་བླང་དོར་གྱི་གནས་ལ་རྨོངས་པ་རྣམས་ལ། མཆོག་
སྤྲུལ་རིན་པོ་ཆེའི་ཞལ་ནས། རང་ཅག་རྣམས་ཀྱི་སྡུག་བསྔལ་ཅུང་
ཟད་རེ་མྱོང་བ་འདི་དག་གཞན་ལས་བྱུང་བ་མིན། རང་རང་གིས་ཚེ་
རབས་འཁོར་བ་ཐོག་མ་མེད་པའི་དུས་ནས་ལས་ངན་ཚབས་ཆེན་
བསགས་པ་ལས་བྱུང་བ་ཡིན་མོད། འོན་ཀྱང་ཉམས་ལེན་དུ་འཁྱེར་
ཤེས་ན་ད་ལྟ་སྡུག་བསྔལ་མྱོང་བ་ནི་ཤིན་ཏུ་བཟང་སྟེ། རང་ཅག་
རྣམས་ངན་སོང་དུ་སྐྱེ་འགྱུར་གྱི་ལས་ཐམས་ཅད་བླ་མ་དཀོན་མཆོག་གི་
ཐུགས་རྗེས་ད་ལྟའི་ལུས་ཐོག་འདི་ལ་སྡུག་བསྔལ་ཆུང་ངུ་མྱོང་བ་འདིས་
གོ་ཆོད་པར་ཤོག་ཅིག་སྙམ་པའི་སྨོན་ལམ་ཤུགས་དྲག་འདེབས་པ་དང་།
ཁྱད་པར་མ་རྒན་འགྲོ་དྲུག་གི་སེམས་ཅན་ཐམས་ཅད་དང་ལྷག་པར་དུ་
ངན་སོང་གསུམ་དུ་སྐྱེས་པའི་སེམས་ཅན་རྣམས་ལ་སྡུག་བསྔལ་ཡུན་
རིང་ལ་དངོས་དྲག་པ་འདི་ཐམས་ཅད་ཚེ་རབས་ཐོག་མེད་ནས་མ་དྲིན་
ཆེན་ཤ་སྟག་ཡིན་པས་ཤས་མི་བཟོད་པའི་སྙིང་རྗེས་ཡིད་དྲངས་ཏེ།
ད་ལྟའི་རང་ཅག་གིས་མྱོང་བའི་སྡུག་བསྔལ་འདི་དག་ལ་སེམས་ཅན་
•182-



ཐམས་ཅད་ཀྱི་རྒྱུ་ཀུན་འབྱུང་དང་། འབྲས་བུ་སྡུག་བསྔལ་མ་ལུས་
པར་འདུ་བར་གྱུར་ཅིག་སྙིང་ཐག་པ་ནས་བསམ་དགོས། རང་ཅག་
རྣམས་ཀྱི་ལུས་དང་ལོངས་སྤྱོད་དང་དུས་གསུམ་དུ་བསགས་པའི་དགེ་
བ་ཐམས་ཅད་དང་རྒྱལ་བ་སྲས་དང་བཅས་པའི་ལམ་ཚོགས་གཉིས་རྒྱ་
མཚོ་ལྟ་བུ་བསགས་པའི་དགེ་རྩ་རྣམས་མ་རྒན་སེམས་ཅན་ཐམས་
ཅད་ལ་སྨིན་པར་གྱུར་ཅིག་དང་། གནས་སྐབས་འདི་རྣམས་བདེ་བ་
དང་ལྡན་པ་དང་སྡུག་བསྔལ་དང་བྲལ་བ་ཞིག་བྱ་བ་དང་། མཐར་
ཐུག་བླ་ན་མེད་པའི་སངས་རྒྱས་ཀྱི་གོ་འཕང་ཐོབ་པར་གྱུར་ཅིག་སྙམ་
པའི་བློ་སྐྱེད་དགོས་པ་དང་། རང་རང་ས་ནས་རང་ཁོ་ནས་བྱའོ་
སྙམ་དུ་ཡང་ཡང་བསམ་དགོས། དེ་ལྟར་འགྲུབ་པར་བླ་མ་དཀོན་
མཆོག་རིན་པོ་ཆེ་རྣམ་གསུམ་མཁྱེན་སྙམ་དུ་དུས་དང་རྣམ་པ་ཀུན་ཏུ་
གསོལ་འདེབས་དང་། སྐྱབས་འགྲོ་ལ་བརྩོན་པ་གནང་དགོས་སོགས་
གསུངས་པ་སོགས་རླབས་ཆེན་རྒྱལ་སྲས་སྤྱོད་པའི་རྣམ་ཐར་ངོ་མཚར་
ཅན་ཤིན་ཏུ་མང་ངོ་། །ཡང་མཆོག་སྤྲུལ་རིན་པོ་ཆེའི་དབུ་མའི་
རིགས་ལམ་ནས་འདི་ལྟར་ཉམས་ལེན་མཛད་དེ། སྡུག་བསྔལ་འདི་
• 183 •



ཐམས་ཅད་བློ་འཁྲུལ་བའི་དབང་གིས་སྣང་བ་ཙམ་མ་གཏོགས་དངོས་
གནས་ལ་ཡེ་ནས་གྲུབ་པ་མེད་པ་ནི། དཔེ་རྨི་ལམ་དང་སྒྱུ་མ་དང་
སྨིག་རྒྱུ་མེ་ལོང་ནང་གི་གཟུགས་བརྙན་སོགས་ཇི་ལྟ་བུ་གཟིགས་ཏེ།
བྱང་ཆུབ་སེམས་དཔའི་བདག་ཉིད་ཆེན་པོ་རྒྱལ་སྲས་ཐོགས་མེད་ཀྱིས།
སྡུག་བསྔལ་སྣ་ཚོགས་རྨི་ལམ་བུ་ཤི་ལྟར། །འཁྲུལ་སྣང་བདེན་པར་
བཟུང་བས་ཨ་ཐང་ཆད། །དེ་ཕྱིར་མི་མཐུན་རྐྱེན་དང་འཕྲད་པའི་
ཚེ། །འཁྲུལ་བར་ལྟ་བ་རྒྱལ་སྲས་ལག་ལེན་ཡིན། །ཞེས་གསུངས་པ་
སོགས་ཁོང་གིས་ཉམས་ལེན་གནང་བ་དང་། གཞན་ལའང་
གདམས་པ་སྟེར་བར་མཛད་པ་དང་། སྡུག་བསྔལ་འདི་དག་སྣང་
བཞིན་དུ་མ་གྲུབ་ཀྱང་སྔར་ལས་ངན་བསགས་པའི་བག་ཆགས་ཀྱི་
དབང་གིས་སྣང་བ་ཡིན་པར་གཟིགས་ཏེ། རྒྱལ་སྲས་ཞི་བ་ལྷའི་སྤྱོད་
འཇུག་ལས། ལྕགས་སྲེག་ས་གཞི་སུ་ཡིས་བྱས། །མེ་ཚོགས་རྣམས་
ཀྱང་ཅི་ལས་བྱུང་། །དེ་འདྲ་དེ་དག་ཐམས་ཅད་ཀྱང་། །སྡིག་སེམས་
ཡིན་པར་ཐུབ་པས་གསུངས། །ཞེས་གསུངས་པ་ལྟར་གྱི་དགོངས་པ་
ཐུགས་ཉམས་སུ་བསྟར་བ་དང་། གཞན་ཡང་གསང་ཆེན་རྡོ་རྗེ་ཐེག་
-ic4



sལ་བར་
པའི་ལམ་བཟང་གིས་སྒོ་ནས་ཉམས་ལེན་འདི་ལྟར་མཛད་དེ སྣང་
གྲགས་རིགས་གསུམ་ལྷ་སྔགས་ཆོས་སྐུ་ཡིན། ད་ལྟ་སྡུག་བསྔལ་དུ་
སྣང་བ་རྣམས་ཀྱང་བདེ་ཆེན་ལྷན་ཅིག་སྐྱེས་པའི་ཡེ་ཤེས་དངོས་ཡིན་
ཨང་སྙམ་དུ་མཛད་པ་དང་། ཁོང་གིས་ཐུགས་ཉམས་སུ་བསྟར་བ་
མཛད་པ་རྣམས་བླ་སྤྲུལ་སྐུ་སེར་ཐམས་ཅད་ལ་ཞལ་གདམས་བདུད་
རྩིར་བསྩལ་བ་ཡིན་ཏེ། བོ་ལེབ་བླ་མའི་ཞལ་སྔ་ནས་ཀྱང་། ང་
ཚོ་ཁྲིམས་ཁང་དུ་ཡོད་དུས་མཁར་སྤྲུལ་སྐུ་རིན་པོ་ཆེས་ན་ཚོད་གཞོན་
པ་རྣམས་ལ་བྲིས་དང་སུམ་རྟགས་དག་གསུམ་སོགས་རིག་གནས་ཁྲིད་
དེ་ཞོར་དུ་སེམས་ལ་བསླབ་བྱ་གནང་བ་དང་། ཁྲིམས་པ་སྤྱི་ལ་བློ་
སྦྱངས་ཚུལ་ཐབས་སྣ་ཚོགས་ཀྱིས་གསུངས་ཤིང་ཐམས་ཅད་ཀྱི་སེམས་
ལ་ངལ་གསོ་སྟེར་གནང་མཛད་པའི་བཀའ་དྲིན་ཤིན་ཏུ་ཆེ་ལན་གཅིག་
མ་ཡིན་པར་གསུངས་པ་དང་། རྟོགས་ལྡན་སྨིན་གྲོལ་གླིང་གི་ཞི་
གདུགས་ཚང་གིས་ཀྱང་ང་ཚོའི་མི་དང་བླ་མ་གང་ཐད་ནས་སྐབས་དེར་
གཙིགས་མཐོང་ཆེ་ས་ནི་མཁར་སྤྲུལ་སྐུ་རིན་པོ་ཆེ་ཡིན། ཅིའི་ཕྱིར་
ཞེ་ན་ཁྲིམས་ཁང་དུ་སྐྱ་སེར་ཀུན་གྱི་སེམས་ལ་ཕན་ཐོག་པའི་གདམས་
•is-



སང
པ་མང་དུ་གནང་བ་ཡིན་ནོ་དང་། སྐབས་དེར་ཀུན་ལ་གཏོང་ལེན་
དང་སྡུག་བསྔལ་ཉམས་ལེན་དུ་འཁྱེར་བའི་མན་ངག་མང་བོ་གནང་
བའི་ང་ཚོའི་སྣང་ཚོད་ལ་ཡང་གང་ཟག་ཁྱད་པར་ཅན་ཞིག་ཁ་མིན་
དོན་དུ་མཐོང་གསུངས་སོ། །མཆོག་སྤྲུལ་རིན་པོ་ཆེས་དམུ་རྒོད་
རྣམས་ལ་ལྷག་པར་དུ་བརྩེ་བས་གཟིགས་ཏེ། ཐབས་མཁས་ཀྱི་སྒོ་
ནས་གསུངས་རྒྱུ། ཁྱེད་ཚོ་རྐྱེན་ཅུང་ཟད་རེ་ཙམ་གྱིས་ཁོང་ཁྲོ་མ་
ལང་། ཁྲིམས་ཁང་དུ་འོང་དགོས་པ་དང་སྡུག་བསྔལ་འདི་མྱོང་
དགོས་པ་ནི། རྒྱུ་མེད་རྐྱེན་མེད་དུ་བྱུང་བ་མིན། རང་གིས་བྱས་
པའི་ལས་ཀྱི་རྣམ་སྨིན་རང་གིས་མྱོང་བ་ཡིན། ཚུལ་ཇི་ལྟར་ཞེ་ན་།
རང་རེ་འཁོར་བ་ཐོག་མ་མེད་པའི་དུས་ནས་སྲིད་པའི་རྒྱ་མཚོ་ཆེན་
པོར་འཁྱམས་འཁྱམས་པ་ཡིན་པས་དེ་ཙམ་གྱི་ཡུན་ལ་དགྲ་འདུལ་
གཉེན་སྐྱོང་སོགས་ཀྱི་དབང་གིས་བསགས་པའི་ལས་རྒྱ་མཚོ་བཞིན་དུ་
ཟད་མཐའ་མེད་པ་ཀུན་གཞིའི་བག་ཆགས་ལ་བཞག་ཡོད་པས་ཐམས་
ཅད་རྐྱེན་དང་ནམ་འཕྲད་ན་མྱོང་བར་གདོན་མི་ཟ་སྟེ། ཇི་སྐད་དུ།
ལུས་ཅན་དག་གི་ལས་རྣམས་ནི། །བསྐལ་བ་བརྒྱ་ཡང་ཆུད་མི་ཟ། །
-id6-



ཚོགས་ཤིང་དུས་ལ་བབས་པ་ན། །འབྲས་བུ་སྨིན་པ་ཉིད་དུ་འགྱུར། །
ཞེས་དང་། ཇི་འདྲ་བ་ཡིས་ལས་བྱས་པ། །འབྲས་བུ་དེ་འདྲ་ཉིད་
དུ་འབྱུང་། །ཀོ་ཊ་པ་ཡི་ས་བོན་ལག །འབྲས་བུར་ས་ལུ་འབྱུང་མི་
འགྱུར། །ཚོམ་ལས་ཀྱང་། མཁའ་ལ་བྱ་དག་གནས་པ་དེའི། །གྲིབ་
མ་ལྷན་ཅིག་འགྲོ་བ་བཞིན། །ལེགས་པར་བྱས་དང་ཉེས་པ་བྱས། །
དེ་དག་འགྲོ་བའི་རྗེས་སུ་འབྲང་། །ཞེས་སོགས་གདམས་པ་དང་
འགྲེལ་བྱེད་གསལ་བོར་དང་བཅས་སྟེར་གནང་མཛད་པ་དང་།
དེར་མ་ཟད་ད་ལྟའི་མི་ལུས་འདི་ཐོབ་པའི་ཐོབ་གོ་མ་ཆོད། བདག་
པོ་ངན་པའི་རྟ་ཕྱུགས་བཞིན་སླར་ཇེ་ངན་དུ་མ་སོང་བར་ལུས་ངག་
ཡིད་གསུམ་གྱིས་མི་དགེ་བ་སྤངས་དགོས་པ་དང་། དགེ་བ་བཅུ་
བསྒྲུབ་པ་དང་དེ་ལྟར་སྤངས་དགོས་པའི་ཕན་ཡོན་དང་། ་ མ་སྤངས་
པའི་ཉེས་དམིགས་དང་རྒྱུ་འབྲས་བསླུ་བ་མེད་ཚུལ་དང་། དལ་
འབྱོར་རྙེད་དཀའ་འཆི་བ་མི་རྟག་པ་ནམ་འཆི་ཆ་མེད་འཆི་རྐྱེན་ངེས་
མེད་དང་། འཆི་བའི་ཚེ་དམ་པའི་ཆོས་མ་གཏོགས་གང་གིས་ཀྱང་
མི་ཕན་པ་དང་ངན་སོང་གི་སྡུག་བསྔལ་དང་ཐར་བའི་ཕན་ཡོན་སོགས་
- is1•



-
-
--
-
--
-
-
གསུངས་དམར་མོ་གནད་ལ་འཁེལ་བ་མང་དུ་གནང་སྟེ། ཕན་པ་མི་
ཉུང་བ་བྱུང་ངོ་། །གཞན་ཡང་ཁོང་གི་རང་དང་རང་ལྟ་བུའི་བླ་ཆེན་
གྱི་མིང་འཛིན་པ་རྣམས་ལ་སྐྱབས་སུ་སོང་བའི་འདི་ཐམས་ཅད་ཀྱིས་
གང་ཟག་གི་ཚོད་མི་ཟིན་པ་དང་། དགེ་སྡིག་བླངས་དོར་ཐམས་
ཅད་རོ་མཉམ་དུ་རྟོགས་པའི་སངས་རྒྱས་དང་ཏེ་ལོ་བ་འདྲ་བ་རེ་ཡིན་
པའང་ཡོད་སྲིད། དེ་ལྟར་མིན་པར་སྟོན་པ་ཐུགས་རྗེ་ཅན་བཅོམ་
ལྡན་འདས་ཀྱི་བཅས་མཚམས་ཀྱི་ཁྲིམས་འོག་ཏུ་གནས་མི་དགོས་པར་
མི་ནག་ཐ་ཤལ་ལས་ཀྱང་ལད་པས་དཀོན་མཆོག་གི་དཀོར་ཟ དགེ་
འདུན་འདུ་བའི་དཀོར་འཕྲོག་དད་ཟས་གཤིན་ཟས་སོགས་རང་ཤ་
དང་རང་ཁྲག་མ་གཏོགས་མི་ཟ་མི་འཐུང་མེད་པ་བག་མེད་དུ་སྤྱོད་དེ་
དུས་འདའ་བ་དང་། ལར་ཐོབ་ཐོབ་མང་ལ་བསྲུང་བྱ་ཉུང་བ་དང་
ཐེག་པ་གོང་འོག་གི་ཉམས་ལེན་སྣ་གཅིག་ཀྱང་མེད་པར་བསྟན་པའི་
ཞབས་འདྲེན་ཚེ་གང་བོར་བྱེད་བྱེད་པ་རང་རེ་དག་ལ་ནི། མཐོང་
ཆོས་མྱོང་འགྱུར་གྱི་ལས་ད་ལྟ་ལུས་རྟེན་འདི་ལ་མྱོང་ཐུབ་ན་དགའ་སྟེ་
མ་ཐུབ་ན་ངན་སོང་ལས་ཀྱང་མནར་མེད་དུ་ཁོ་ན་སྐྱེ་བའི་ལས་ཡིན།
•I•



ད་ལྟ་སེམས་ལ་འགྱོད་པ་དྲག་པོ་དུག་ཁོང་དུ་སོང་བ་ལྟ་བུའི་སུན་
འབྱིན་པ་སོགས་གཉེན་པོ་སྟོབས་བཞི་བསྟེན་ཐུབ་ན སྡིག་པ་ཆུང་
ངུ་རྣམས་བྱང་། ཆེན་པོ་རྣམས་སྲབ་པར་བྱེད་ཐུབ། ནམ་ཞིག་
དབུགས་ངར་ངར་བོ་ལ་ཐུག་གི་བར་ལ་བག་ཙམ་ཐབས་ཡོད་པ་ཡིན་
པས་ད་ལྟའི་སྡུག་བསྔལ་འདི་ལ་བརྟེན་ཏེ་བློ་སྦྱངས་ན་ཐེ་ཚོམ་མི་
དགོས་ཤིང་རྒྱབ་རྟེན་དུ་ཚད་མའི་བཀའ་ཡོད་དེ། མདོ་ལས།
དམྱལ་བར་ལྟུང་བའི་ལས་ཡོད་ཀྱང་། མགོ་ན་བ་ཙམ་གྱིས་བྱང་
བར་འགྱུར་ཞེས་གསུངས་པ་སོགས་གདུགས་སེར་བོའི་འོག་དང་།
གདན་མཐོན་པོའི་སྟེང་གི་བླ་ཆེན་རྣམས་ལ་ཐུགས་བརྩེ་བ་ཆེན་པོས་
རྗེས་སུ་གདམས་པས་གནད་ལ་སོང་སྟེ་མན་ངག་བདུད་རྩི་ལྟ་བུ་ཞེས་
ད་ལྟ་ཡང་བླ་ཆེན་གྱི་མིང་འཛིན་པ་འགས་སྙིང་གར་ཐོལ་མོ་སྦྱར་
བཞིན་པ་འདི་ལ་དམན་པའི་རྨི་ལམ་དུ་འཆར་མི་སྲིད་པའི་རྨད་དུ་
བྱུང་བའི་རྣམ་ཐར་རོ། གཞན་དུ་ན་སྐབས་དེར། ཆེན་པོ་འགའི་
ངང་ཚུལ་ནི ལྟོ་འགྲེང་ཉི་མས་དྲོས་ཚེ་ཆོས་པའི་གཟུགས། །རྐྱེན་
ངན་ཐོག་ཏུ་བབས་ཚེ་ཐ་མལ་ག །ཞེས་པ་སོགས་ཡོད་པ་སྣང་ཡང་
•i9-



-
-
-
-
འདིར་མི་སྤྲོའོ། །
དེ་ནས་ལོ་འགའ་ནས་ཁྲིམས་གྲོལ་ཐོབ་སྟེ་རང་གནས་བྱམས་ཁང་ཡིད་
དགའ་ཆོས་འཛིན་དུ་གསེར་ཞལ་འཁོར་ཏེ་བཞུགས་ཤིང་སྔར་བཞེངས་
པའི་རྟེན་གསུམ་ལས་ཆ་ཤས་ཙམ་མིན་པར་འབྱུང་བཞིའི་ཁམས་སུ་
ཐིམ་ཟིན་པ་དང་། སྡོད་ཁང་ཁོ་ནར་ལུས་འདུག་པར་དེར་བཞུགས་
ཤིང་ལས་འགུལ་ཚབས་ཆེན་དང་སློབ་སྦྱོང་འགའ་མ་གཏོགས་བག་
ཕེབས་པར་བཞུགས་པའི་བསྐལ་བ་བྱུང་བའི་ཉིན་མཚན་བལྟོས་མེད་
དུ་ཟབ་ལམ་རྡོ་རྗེ་རྣལ་འབྱོར་གྱི་ཉམས་ལེན་ལ་ཐུགས་བརྩོན་གནང་
ཞིང་ཉམས་རྟོགས་ཀྱང་གཏེར་ལྟར་བརྡོལ་བ་དང་། ཁོང་གི་ཞལ་
ནས་སྣང་ཚོད་ལ་དུས་འགྱུར་འདི་རྐྱེན་ངན་ཞིག་ཏུ་མཐོང་མོད་ཀྱང་
གནས་ཚོད་ལ་ཆོས་བསྒྲུབ་པའི་མཐུན་རྐྱེན་ཁོ་ན་འདུག་སྟེ། སློབ་མ་
དང་ཡོན་བདག་གི་ངོ་འཛིན་དང་དགོན་སྡེ་སྐྱོང་ཁུལ་སོགས་འཇིག་
རྟེན་ཆོས་བརྒྱད་ཀྱི་འུར་འུར་ཟང་ཟིང་དེ་མ་དགོས་པར་ལུས་སེམས་
ལྷུན་ཆགས་སེ་དགེ་སྦྱོར་ལ་བརྩོན་པ་འདི་བྱུང་བ་ཤིན་ཏུ་སྐྱིད་པ་བྱུང་
གསུངས། ལོ་བཅུ་ཕྲག་ཙམ་ནས་རིག་གནས་གསར་བརྗེ་ཆེན་པོ་ཞེས་
•i0-



པའི་སྣོད་བཅུད་ལ་གོད་ཆག་བྱུང་བའི་སྐབས་སུ་ཡང་དགོན་པ་གོང་
འགབ་ཀྱི་གྲྭ་བ་མང་དག་ལ་འདོད་ཆོས་སྣ་ཚོགས་སུ་གསུངས་པ་དང་།
འབྲོག་དགེ་བསམ་འགྲུབ་གླིང་གི་བླ་སྤྲུལ་མང་བོ་ཞིག་ལ་ལམ་རིམ་
བདུད་རྩིའི་ཉིང་ཁུ་དང་། སྦྱོར་དྲུག་སྐོར་མཐོང་བ་དོན་ལྡན་དང་
ལྷན་ཐབས་འོད་བརྒྱ་འབར་བ་དང་ཟུང་འཇུག་རབ་གསལ་བཅས་ཀྱི་
ཕྱི་ནང་ངོ་སྤྲོད་དང་། འཁྲུལ་འཁོར་རྟགས་ཚད་གེགས་སེལ་བོག་
འདོན་སོགས་ཀྱིས་ཁྲིད་ལུང་སྦྲགས་མ་དང་། དུས་འཁོར་མཆོག་
དབང་རྡོར་ཤུགས་དང་དུས་འཁོར་ལྷན་སྐྱེས་ཀྱི་རྗེས་གནང་། སྔོན་
འགྲོ་བླ་མའི་རྣལ་འབྱོར་དང་བླ་མཆོད་རྣམས་ཀྱི་ལུང་དང་བཅས་པ་
གནང་། སྐབས་འདིར་སྙིགས་མའི་སྤྲིན་ནག་འཁྲིགས་ཤིང་ནག་
ཕྱོགས་ཀྱི་དུག་མཚོ་བརྡོལ་ཏེ་དཀར་ཕྱོགས་ཀྱི་སྨན་གྱི་མྱུ་གུ་བསྐམ་ལ་
ཕྱོགས་པ་དང་། སྐྱེ་དགུའི་ཡིད་ལ་མྱ་ངན་བཟོད་པར་དཀའ་བ་སྟེ།
བཀྲས་སྐོམ་གྱི་གདུང་བ། རང་དབང་ཕྱོགས་ཐམས་ཅད་ལས་བྲལ་
བ། ངག་གིས་མ་ཎི་བཟླས་བརྗོད། ལག་ཏུ་འཕྲེང་བ་འཛིན་པ་
དང་ཐ་ན་སྐ་རགས་སེར་བོ་བཅིངས་པ་ལ་ཡང་སྡིག་མོ་དང་གཅར་
ཅད་
-is-



་་ --- ་་་་་་་་་་་་ ་་་་ --- ་
་
བརྡུང་། ཁྲིམས་ལ་སྦྱར་ཡང་སྲིད་པ་དང་། དེ་ལྟ་བུའི་འཐོར་
རླུང་དྲག་པོས་དཀར་ཕྱོགས་ཀྱི་བ་དན་ས་ལ་བསྙལ་བའི་ཚེ། མཆོག་
སྤྲུལ་རིན་པོ་ཆེས་རླབས་ཆེན་རྒྱལ་སྲས་སྤྱོད་པའི་སྙིང་སྟོབས་ཀྱིས་གོ་ཆ་
ལྷག་པར་བཞེས་ཏེ། འདི་ལྟ་བུའི་ཐར་འདོད་ཀྱི་སྐྱེ་བོ་རྣམས་ལ་
ཉམས་ལེན་ཟབ་མོའི་འདོད་ཆོས་སྣ་ཚོགས་བསྩལ་བ་ནི། སྲིད་ན་
སྙིང་སྟོབས་ཀྱི་ཤུགས་ལ་འགྲན་ཟླ་བྲལ་བའི་རྣམ་ཐར་ཏེ། གཞན་དུ་
ན་བཟའ་ཆ་ཚང་ལ་ཡང་དོགས་ཟོན་བྱེད་དེ་དགེ་བསྐུལ་བྱེད་པ་ལ་
བག་འཁུམས་པའི་སྐབས་སོ། །ཁྱད་པར་དུ་དེ་དུས་མུན་པའི་གླིང་གི་
ཉིན་བྱེད་ལྟར་སྙིགས་མའི་སྨག་ཏུ་རྒྱལ་སྲས་སེམས་དཔའི་ཐུགས་
བསྐྱེད་སྐྱ་རེངས་དཀར་བོའི་རྩེ་དགའ་ཀུན་ནས་རྒྱས་པའི་སྐལ་ལྡན་གྱི་
སློབ་མ་བྱུང་བ་། ཐུགས་ཀྱིས་གཅེས་པར་འཛིན་པའི་རིམ་གཉིས་
རྣལ་འབྱོར་ལ་མངའ་བརྙེས་པའི་ལྷ་ཚེའི་སྐྱབས་མགོན་གྱི་རྣམ་འཕྲུལ་
ཚད་མར་གྲུབ་པ་སངས་རྒྱས་རྒྱ་མཚོ་ཁོང་། མཆོག་སྤྲུལ་རིན་པོ་ཆེའི་
ཞབས་ལ་གཏུགས་ཏེ། དཔལ་ལྡན་ཇོ་ནང་བའི་རྣལ་འབྱོར་རྣམས་
ཀྱི་སྙིང་ནོར་ཟབ་ལམ་རྡོ་རྗེའི་རྣལ་འབྱོར་སྦྱོར་བ་ཡན་ལག་དྲུག་གི་
ཞབས
-s2.



གདམས་ངག་དང་། ནི་གུ་ཆོས་དྲུག ན་རོ་ཆོས་དྲུག་དང་
ཤངས་ཆོས་པོ་ཏི་ཆེན་པོ་གཉིས་སོགས་གདམས་པ་མ་ལུས་བུམ་པ་
གང་བྱོའི་ཚུལ་དུ་གནང་། སྣོད་ལྡན་གྱི་སློབ་མ་སངས་རྒྱས་རྒྱ་མཚོ་
ཁོང་གིས་ཀྱང་གསན་སྦྱངས་དང་ཉམས་ལེན་ལ་རྟག་སྦྱོར་དང་གུས་
སྦྱོར་གྱི་བརྩོན་པ་དྲག་པོ་མཛད་པས་ཉམས་རྟོགས་རྣམས་རྒྱུད་ཀྱི་
དགོངས་དོན་བཞིན་ཐུགས་ལ་འཁྲུངས་ཤིང་གྲུབ་པའི་དབང་ཕྱུག་
བསམ་གྱིས་མི་ཁྱབ་པའི་རྒྱལ་སར་ངང་གིས་བགྲོད། སངས་རྒྱས་རྒྱ་
མཚོ་ཁོང་གིས་ཀྱང་མཁའ་འགྲོའི་བརྡ་ལས་བྱུང་བའི་སྤྲུལ་བའི་སྐུའི་སྐུ་
འཕྲེང་གསོལ་འདེབས་དང་། དྲག་པོ་སུམ་སྒྲིལ་མཚོ་རྒྱལ་ཚེ་བསྒྲུབ་
དབང་དང་བཅས་པ་འཕྲིན་ལས་རྒྱས་སླད་དང་སྐུ་ཚེ་བརྟན་པའི་རྟེན་
འབྲེལ་དུ་གསུངས་ཏེ་ཕུལ་བས་མཆོག་སྤྲུལ་རིན་པོ་ཆེས་ཀྱང་གསུངས་
དེ་རྣམས་ཐུགས་སུ་གཙིགས་ཆེན་འཛིན་པ་དང་། ད་ལྟ་ཡང་ཁོང་
ལ་གདུལ་བྱ་དང་འཕྲིན་ལས་རྒྱས་བཞིན་པ་འདིའོ། །འདི་ཡས་མས་
སུ་སྒོ་རུ་སྤྲུལ་སྐུ་ཞེས་པ་ཀིརྟི་དགོན་གྱི་མཆོག་སྤྲུལ་གྲུབ་མཐའི་ཆགས་
སྡང་སྤངས་པ་ཞིག་ལ་རིན་འབྱུང་བརྒྱ་རྩ་དང་གདམས་ངག་མཛོད་
•13•



--
--
-
སོགས་ཁོང་གི་འདོད་ཆོས་མང་དུ་གནང་བ་དང་། དགོན་གོང་
འགབ་ཀྱི་གྲྭ་བ་བཅུ་ཕྲག་འགའ་ལ་ཡེ་ཤེས་ཀྱི་མཁའ་འགྲོ་ནི་གུ་མའི་
ལུགས་ཀྱི་ཤངས་ཆོས་བདེ་མཆོག་ལྷ་ལྔ། རྒྱུད་སྡེ་ལྔ་བ་གཙོ་འདུས་
གཉིས་ཀྱི་དབང་ཆོས་དྲུག་བཀའ་བཅུའི་བྱིན་བརླབས་ཏེ། བྱིན་
བརླབས་གཞུང་ཤིང་གི་བཀའ་གཉིས། བྱིན་བརླབས་ཁོག་ཕུབ་ཀྱི་
བཀའ་གཉིས་ཏེ་བཞི། གཏུམ་མོ་སྒྱུ་ལུས་འོད་གསལ། རྨི་ལམ་
འཕོ་བ་བར་དོ་དྲུག་གི་དགོས་བཀའ། ཁྲིད་ཡིག་ཟབ་དོན་ཐང་
བརྡལ་མ་དང་། མ་མོའི་ལྷན་ཐབས་ཆོས་དྲུག་ཐོག་མའི་ཁྲིད་ཡིག་
རྣམས་ཀྱི་ཁྲིད་ལུང་སྦྲགས་མ་རྣམས་ཉིན་མཚན་གཉིས་ལ་ཚར་བ་
མཛད། ཡང་ལན་གཅིག་གྲྭ་བ་ལྔ་དྲུག་ཙམ་ལ་གཅོད་དབང་ནམ་
མཁའ་སྒོ་འབྱེད་དང་། རྒྱལ་ཐང་ལེའུ་བརྒྱད་མའི་ལུགས་ཐང་སྟོང་
རྒྱལ་བོའི་ལུགས་ཀྱི་ཚེ་དབང་རྣམས་གསུངས། ཡང་འདི་ཡས་མས་
སུ་གྲྭ་བ་བཅུ་ཕྲག་གསུམ་ལྷག་ལ་ཆོས་སྐྱོང་བག་ཙེ་ལྕམ་སྲིང་གི་བཀའ་
གཏད་དང་གནོད་སྦྱིན་བསྐང་མདོའི་པོད་གཅིག་དང་། བེའུ་བུམ་
དང་གཏེར་སྟོན་གྲྭ་བ་མངོན་ཤེས་ཀྱི་གཏེར་ཁ་ལས་བྱུང་བའི་དམར་མོ་
ད་
• 194-



ཁྲག་རལ་ཅན་གྱི་རྒྱུད་སོགས་པོད་གཅིག་སྟེ་པོད་གཉིས་ཀྱི་ལུང་དང་།
བཀྲ་ཤིས་ཚེ་རིང་མའི་དབང་དང་སྒྲུབ་ཐབས་པོད་གཅིག་གི་ལུང་འདི་
རྣམས་མཚན་ཕྱེད་ཙམ་ལ་རྫོགས་པར་གསུངས་པ་ཕལ་བའི་བློ་ལས་
འདས་པའི་རྣམ་ཐར་ཏེ་དེ་ཡང་དུ་བ་ལས་མེ་ཤེས་ལྟར་ཞེས་གསུངས་
པ་སོགས་འདིས་ཀྱང་གདུལ་བྱའི་ཁམས་དབང་བོ་མོས་པ་ལྟར་རྒྱུད་
སྨིན་པའི་སྐལ་ལྡན་གྱི་སྐྱེ་བོ་རྣམས་ཀྱི་རྒྱུད་ཚོད་ལ་གཟིགས་ཏེ་ཡ་
མཚན་པའི་མཛད་པ་གནང་བ་ཡིན་པའི་ཕྱིར་རོ། །གཞན་ཡང་
གདུལ་བྱའི་རྒྱུད་ཅི་ཙམ་སྨིན་ན་དེ་ཙམ་གྱིས་མཁས་པའི་བྱ་བ་འཆད་
རྩོད་རྩོམ་གསུམ་གྱི་ཡོན་ཏན་དེ་ཙམ་དུ་ལྷུན་གྱིས་གྲུབ་པ་ཡིན་ཏེ།
མཁྱེན་བརྩེ་ནུས་གསུམ་གྱི་རྩོལ་རྟོག་ཕྲ་རགས་ཐམས་ཅད་ཞི་བས་
འཕྲིན་ལས་ལྷུན་གྱིས་གྲུབ་པའི་ཕྱིར་རོ། །མེ་སྦྲུལ་ལོ་ ༡༩༧༧ ལོའི་
དབྱར་དུས་སུ་ཕྲན་ཀྱང་སྔ་མོ་ནས་ཁོང་གི་མཁས་བཙུན་བཟང་གསུམ་
གྱི་སྙན་གྲགས་ཀྱིས་ཡིད་དབང་བཀུག་སྟེ་མདུན་དུ་བཅར་ཏེ་རིག་
གནས་ལ་བསླབ་འདོད་ཞུས་པ་ལ་རེ་བ་བཞིན་སུམ་རྟགས་དག་གསུམ་
དང་ལམ་རིམ་བདུད་རྩིའི་ཉིང་ཁུ་སོགས་བཀའ་ཆོས་བློ་ཁ་དང་
•i95-



འཚམ་པ་དུ་མས་བཀའ་དྲིན་བསྐྱངས་པ་སོགས་ད་ལྟ་དྲན་ན་སྤུ་ལོང་
ལྡང་བ་སོགས་སོ། །དོན་འགྲུབ་ཅེས་པ་ས་ལུག་ལོར་རྔ་སྟོད་སྒོ་
མང་དགོན་དུ་རྡོ་རྗེ་འཆང་ཆེན་པོ་བླ་མ་རིན་པོ་ཆེ་ཀུན་དགའ་ཐུགས་
རྗེ་དཔལ་ཚང་དང་། འབྲོག་སྤྲུལ་ངག་གི་དབང་ཕྱུག་གཉིས་དང་།
རྩི་ནང་དགོན་ནས་གྲྭ་བ་འགའ་དང་། སྔ་འགྱུར་རྙིང་མའི་བྱ་སྐོར་
དགོན་པའི་གྲྭ་བ་འགའ་དང་། ཁྱོན་བླ་སློབ་བསྒྲུབ་བྱ་བཅུ་ཕྲག་
གསུམ་བཞི་ཙམ་ལ་དང་བོ་དགེ་བསྙེན་དང་དགེ་ཚུལ་བསྙེན་རྫོགས་ཀྱི་
བར་གཅིག་རྫོགས་སུ་བསྒྲུབ་སྟེ། རྗེ་བཙུན་ཐམས་ཅད་མཁྱེན་པའི་
སྡོམ་རྒྱུན་སྤེལ་བ་དང་། འདི་སྐབས་སུ་བླ་མ་རིན་པོ་ཆེ་ཀུན་དགའ་
ཐུགས་རྗེ་དཔལ་བཟང་བོ་བསྭེ་དགོན་དཔལ་ཐུབ་བསྟན་ཕྱོགས་ལས་
རྣམ་རྒྱལ་གླིང་གི་རྡོ་རྗེ་སློབ་དཔོན་ལ་སྔ་མོ་ནས་གསོལ་བ་ལ།
མཆོག་སྤྲུལ་རིན་པོ་ཆེས་ཀྱང་མགུལ་དར་ཕུལ་ཏེ་ཁོང་གི་ཐུགས་བཞེད་
ལྟར་དབང་ལུང་མན་ངག་གིས་ཆོས་རྒྱུན་དཀོན་པོ་རྣམས་གནང་བ་ནི།
དཔལ་དུས་ཀྱི་འཁོར་ལོའི་རིས་བྲིས་ཀྱི་དཀྱིལ་འཁོར་དུ་སློབ་མ་སྟ་གོན་
དང་བཅས་པ་བྱིས་འཇུག་དང་། མཆོག་དབང་གོང་འོག་དང་རྡོ་རྗེ་
•16-



སློབ་དཔོན་བདག་པོ་ཆེན་པོའི་དབང་ཉིན་གསུམ་ལ་ཚར་བ་མཛད།
རྗེ་བཙུན་ཐམས་ཅད་མཁྱེན་པའི་བཀའ་འབུམ་ལས་སྦྱོར་དྲུག་ཁྲིད་
ཡིག་བུ་བདུན་གྱི་ལུང་དང་། ཐོར་བུ་པོད་བཞི་ཙམ་གྱི་ལུང་ཉིན་
གསུམ་ལ་ཚར་བ་མཛད། དེ་དག་ནི་སྐྱེ་དགུའི་བསོད་ནམས་ཀྱི་
མཁའ་ལ་མཁས་གྲུབ་གཉིས་ལྡན་གྱི་སྐྱེས་བུ་ཉི་ཟླ་གདན་འཛོམས་པའི་
རྣམ་ཐར་རོ། །རབ་བྱུང་བཅུ་དྲུག་པའི་ནང་ཚན་དྲག་པོ་ཞེས་པ་
ལྕགས་ཕོ་སྤྲེལ་གྱི་ནག་ཟླའི་ཚེས་ལྔ་ནས་གླིང་ལྟག་ཀ་ཚང་གི་ཁྱིམ་
གཞིར་མཆོག་སྤྲུལ་བཀྲ་ཤིས་འོད་ཟེར་ཚང་དང་། སྐྱེ་དགུའི་མཐོང་
ན་དགའ་བ་ཀུན་དགའ་ཚུལ་གོ་ཚང་དང་། ཐུགས་རྒྱུད་དུལ་བའི་
དབྱིངས་ལས་མི་གཡོ་བ་འབྲོག་དགེ་ངག་གོ་ཚང་དང་། ངེས་དོན་
གྱི་བསླབ་གསུམ་གྱི་གཏེར་མཛོད་འཆང་བ་ཨ་ཁུ་སྦྱིན་པ་རྒྱ་མཚོ་ཚང་
སོགས་གྲྭ་བ་བརྒྱ་ཕྲག་ལྷག་ལ་ཀུན་མཁྱེན་ཆོས་ཀྱི་རྒྱལ་བོ་ཇོ་ནང་བ་
ཆེན་པོའི་བཀའ་འབུམ་གྱི་ལུང་དང་། གྲོལ་མཆོག་ཁྲིད་བརྒྱ་སུམ་
ཁྲིད་བཅས་དང་། མི་འཁྲུགས་པའི་དབང་སྟ་གོན་ཟུར་འདེབས་
དང་བཅས་པ། རྣམ་ཐར་ཆེན་མོ་གསལ་སྒྲོན། དགེ་ལེགས་ནོར་
-197-



འཕྲེང་། རྒྱུད་བླ་མ་ཆོས་དབྱིངས་བསྟོད་པ། ཀོང་སྤྲུལ་ཡོན་
ཏན་རྒྱ་མཚོའི་མཛད་པས་སྒྲོལ་མ་རྣལ་འབྱོར་མའི་འདོན་ཆ། བསྟན་
པ་སྤྱི་འགྲེལ། ཆོས་སྤྱོད་ཆ་ཚང་དང་ཟུར་འདེབས་དང་བཅས་པ་
མངོན་དགའི་སྨོན་ལམ། མཚན་བརྗོད་གནས་བརྟན་ཕྱག་མཆོད།
སོ་བྱང་སྔགས་གསུམ་གྱི་ཕྱིར་བཅོས། བླ་མ་མཆོད་པ། རྣམ་རྒྱལ་
མའི་གཟུངས་རིང་དང་སྨོན་ལམ་རྒྱལ་བ་རྒྱ་མཚོ་མ། མགོན་པོ་
དྲཀྐད་ཀྱི་བསྐང་གསོ་དང་། གསེར་ཞུན་མཆོད་སྤྲིན་ཆ་ཚང་།
རབ་གནས་འགྲོ་ཕན་རྒྱས་བྱེད་ཆ་ཚང་། བསྟན་འབར་མ་བསྐལ་
བཟང་སྒྲོན་མེ། བཀའ་ལུང་རྒྱུད་འདེབས། ཁྲིད་བརྒྱའི་རྒྱུད་
འདེབས་སྡེབ་སུམ་ཅུ་ཙམ་དང་། ཀོང་སྤྲུལ་ཡོན་ཏན་རྒྱ་མཚོས་
མཛད་པའི་ཁྲིད་བརྒྱ་སྔོན་འགྲོ་ཕྱི་ནང་གཉིས་བཅས་བཀའ་དྲིན་དུ་
གནང་བ་དང་། མཇུག་ཏུ་ཀུན་མཁྱེན་སྟོང་མཆོད་ཚོགས་ཆེན་དང་
བཅས་ཏེ། ངེས་དོན་གྱི་བསྟན་པ་རིན་པོ་ཆེ་རྨང་ནས་གསོ་བའི་
ཐུགས་བསྐྱེད་རླབས་པོ་གནང་བའི་མཚུངས་ཟླ་བྲལ་བའི་རྣམ་
ཐར་ལོ།
•198-



•199-
• ལོ་
.： ཚ་
34
，
མr8,
p:5
ti
.
*
|
་་
: ， ，
…
་ཕྱིན
་
*
3
:
….
ཏུ'
s *
ཀ
རྔ་ཆེན་ཞེས་པ་ཆུ་ཕོ་ཁྱི་ལོར་རྫོགས་ལྡན་གྱི་འཛུམ་མདངས་མངོན་པར་
།
：
*，
་་་་་་་
,
3
%
,
ན
..
;
ཀ
་་་
:
།
:
5
-
s
**
་་་་་
:་：་
*
་
་་་་་༣
བས "
པར་ཁྱབ་
༔



ཤར་བ་སྟེ་དགོན་སྡེ་སོ་སོར་ཆོས་སྒོ་ཕྱེས་པ་ན། ཁོང་གིས་དགོན་པ་
འདི་མ་མཛངས་མས་བུ་བསྐུངས་པ་བཞིན་དུ་ཆོས་སྲིད་སོ་སོའི་བསླབ་
ཁྲིད་དང་། གུར་ཆེན་ནང་དུ་འཚོགས་པ་ན་ཕུན་ཚོགས་ལྔ་ལྡན་གྱི་
བཤད་པ་སོགས་དང་། རང་ལུགས་ངེས་དོན་གྱི་སྙིང་བོ་འདི་བཤད་
སྒྲུབ་ཟུང་གིས་འཛིན་དགོས་པ་དང་། བསླབ་པ་རྒན་གཞོན་གྱིས་
བཀུར་ལུགས་དང་། རྒྱུད་སྡེའི་ཕྱག་ལེན་མ་ཉམས་པ་སོགས་བླ་མ་
གོང་མའི་རྣམ་ཐར་དང་སྦྲགས་ཏེ་གསུངས་གླེང་དམར་མོ་མང་དུ་
གནང་བ་དང་། འདི་དུས་སུ་བོད་ཀྱི་ཉི་ཟླ་ཟུང་གི་ཡ་གྱལ་པཎ་ཆེན་
ཐམས་ཅད་མཁྱེན་པ་མཆོག་གི་ཞབས་ཀྱི་པདྨོ་བསྭེ་དགོན་དཔལ་ཐུབ་
བསྟན་ཕྱོགས་ལས་རྣམ་རྒྱལ་གླིང་དུ་བཀོད་པ་ལ། ཆིབ་བསུ་སེར་
འཕྲེང་སོགས་ཀྱི་མཆོད་སྤྲིན་གྱིས་སྣེ་ལེན་མཛད་པའི་ཁུར་ཆེན་བཞེས་
ཏེ པཎ་ཆེན་ཐམས་ཅད་མཁྱེན་པ་མཆོག་གིས་ཉེར་མཁོའི་བཀའ་
ཆོས་མང་དུ་བསྩལ་བ་ལ། ཁོང་གིས་མནྡལ་བཤད་པ་སོགས་
ཀྱིས་འབུལ་ཆེན་གྱི་བཤད་པ་དང་། སྙིགས་མའི་སེམས་ཅན་
ཐམས་ཅད་སོགས་དང་། རིས་མེད་ཀྱི་དགོན་སྡེ་དང་གྲུབ་མཐའ་
•00-



སོ་སོར་དར་བའི་སྐྱབས་འཇུག་ནན་ཞུ་མཛད་པས། པཎ་ཆེན་
རིན་པོ་ཆེའི་ཐུགས་དགྱེས་པའི་མཆོད་སྤྲིན་དུ་གྱུར་བ་དང་། དེ་
ནས་ཤིང་བྱི་ལ་སོགས་པ་ཐམས་ཅད་མཁྱེན་པ་སྒྲོལ་བའི་མགོན་པོའི་
རྣམ་པར་འཕྲུལ་བ་ཨ་མཆོག་རིན་པོ་ཆེདང་། རོང་བོ་ཆོས་རྗེའི་
སྤྲུལ་བའི་སྐུ་སྐྱབས་མགོན་ཀིརྟི་རིན་པོ་ཆེ་གཉིས་བྱོན་པ་ལ། མཆོག་
སྤྲུལ་རིན་པོ་ཆེས་སྤྱན་འདྲེན་སྣེ་ལེན་སོགས་ཀྱིས་ཁུར་ཆེན་མཛད་དེ།
ལུགས་གཉིས་གང་ཐད་ནས་དུས་ཆོས་དང་བསྟུན་པའི་མཁས་མཛངས་
ཀྱིས་གསུངས་གླེང་མང་དུ་མཛད་པས་ཁོང་རྣམ་གཉིས་ཀྱི་ཐུགས་ལ་
ཤིན་ཏུ་བབས་ཏེ། ཆོས་སྲིད་གཉིས་ལ་མཁྱེན་རྒྱ་ཆེ་བ་ལ་མཁར་
སྤྲུལ་སྐུ་ལྟ་བུ་དཀོན་ཞེས་པ་དང་། ཨ་ལགས་འདི་མུན་པའི་གླིང་གི་
སྒྲོན་མེ་ལྟ་བུ་ཞེས་དོན་ལྡན་གྱིས་བསྔགས་བརྗོད་མཛད་པས་ད་ལྟ་
ཡང་། དགོན་སྡེ་རྣམས་ཀྱི་རྒན་གཞོན་ཀུན་གྱི་ངག་ལ་ལྷན་སྐྱེས་ཀྱི་
རོལ་མོ་བཞིན་གོ །དེ་ནས་ལོ་རེ་བཞིན་བཀའ་ཆོས་དང་ཐུགས་རྗེ་
ཆེན་པོའི་དབང་རྣམས་གྲྭ་ཚང་ལྷ་སྡེ་ཡོངས་ལ་རིས་མོས་སུ་གནང་།
ཆུ་ཕག་ལོར་ཕྱོགས་ལས་རྣམ་རྒྱལ་གླིང་ཞེས་ཆོས་སྡེ་ཆེན་པོ་སླར་གསར་
•AI•



བཞེང་གི་འགོ་བཟུང་སྟེ། ཁོང་གིས་རྒྱུད་སྡེའི་དགོངས་དོན་ལྟར་ས་
བདག་ལྟོ་འཕྱེའི་ཐིགས་དང་ས་སྦྱང་སོགས་ཆོ་ག་བསྒྲུབ་པ་དང་།
གཙུག་ལག་ཁང་གི་གཙོས་རྩ་བ་དང་ཡན་ལག་གི་རྟེན་བཞེངས་ལ་
ཐུགས་བསྐྱེད་རླབས་པོ་བཞེས་ཏེ་ཕྱག་ནས་ཀྱི་མེ་ཏོག་འཐོར་བ་
སོགས་ཀྱིས་བྱིན་བརླབས་མཛད་པ་སོགས་ཀྱིས་བཀའ་དྲིན་གྱིས་
བསྐྱངས། མིག་དམར་ཞེས་པ་ཤིང་བྱི་ལ་གངས་རིའི་ལྗོངས་ཀྱི་
མཁས་གྲུབ་ཐམས་ཅད་ཀྱི་གཙུག་རྒྱན་ཆེན་པོ་ཐམས་ཅད་མཁྱེན་པ་
ཏཱ་ར་ནཱ་ཐའི་སྔོན་མེད་ལེགས་བཤད་ཆེན་པོ་ཆེ་བ་བཞི་ལྡན་གྱི་བྱང་
ཆུབ་ལམ་གྱི་རིམ་པ་བདུད་རྩིའི་ཉིང་ཁུ་ཞེས་བྱ་བ། རང་དགོན་གྱི་
དཀོན་མཆོག་ཆོས་གོ་སོགས་དཔྱོད་ལྡན་དུ་མས་གསོལ་བ་བཏབ་ངོར།
རེ་འདོད་བཞིན་ལུང་གི་རྒྱབ་རྟེན་དང་རིགས་པའི་སྒྲུབ་བྱེད་འབྱམས་
ཀླས་པ་བཀོད་དེ་ཁྲིད་པས་སེམས་ལ་ཕན་པ་རྒྱ་ཆེན་པོ་བྱུང་ཞིང་
བསྟན་པའི་སྒྲོན་མེ་བསྐྲུན་པ་སོགས་ངོ་མཚར་བའི་རྣམ་ཐར་དང་ད་ལྟ་
དཔྱོད་ལྡན་འགས་དེ་དུས་གསུངས་ད་ལྟ་ལུང་བསྟན་ལྟ་བུ་ཤིན་ཏུ་མང་
ངོ །ཞེས་ངག་སྒྲོས་ཚད་མ་མང་ངོ། །སྤྱིར་སློབ་ཚོགས་མཐའ་ཡས་
•202-



པ་ལ་བྱམས་ཀླུའི་དགོངས་པ་འགལ་མེད་དུ་སྒྲུབ་པའི་སྒོ་ནས་གཞན་
སྟོང་དབུ་མའི་ལྟ་གྲུབ་ལས་བརྩམས་ཏེ་ལུང་རིགས་ཀྱི་གྲུ་ཆར་ལྷུག་པར་
འཇོ་བའི་སྐལ་བ་བཟང་བོའི་རྫོགས་ལྡན་དཔལ་གྱི་བཞིན་རིས་མངོན་
པར་བཞད་པ་དང་། ཁྱད་པར་དགོན་གོང་འོག་ཐམས་ཅད་དང་ངེས་
དོན་བསམ་འགྲུབ་གླིང་གི་འདུས་སྡེ་སྤྱི་ལ་བཀའ་དྲིན་གྱིས་རྟག་ཏུ་
བསྐྱངས། ལྐོག་ཆོས་བྱ་དགོས་པའི་སྐབས་སུ་ཡང་དབང་ལུང་མན་
ངག་དུ་མ་དང་བསྙེན་རྫོགས་བསྒྲུབ་ཚུལ་རྣམས་རྣམ་ཐར་གྱི་དཀྱུས་
ལྟར་རོ། །ལོ་འདིར་འབྲོག་དགེ་བསམ་འགྲུབ་གླིང་ནས་དཔལ་དུས་
ཀྱི་འཁོར་ལོའི་དབང་ཆེན་དང་། རྒྱུད་སྡེ་རབ་འབྱམས་ཟུར་བཀའ་
དང་བཅས་པ། གཞན་ཡང་སྒྲུབ་ཐབས་ཀུན་འདུས། རིན་འབྱུང་།
མི་འཁྲུགས་པ། ཀུན་རིག རྒྱུད་སྡེ་ལྔ་ག སྒྲོལ་མ་རྣལ་འབྱོར་མ་
སོགས་དབང་ལུང་མན་ངག་མཐའ་ཡས་པ་གསང་ཆེན་རྡོ་རྗེ་ཐེག་པའི་
སྲོག་དབང་གསོ་བའི་བདུད་རྩིའི་ཆར་ཆེན་ཕབས་ཏེ། བྱང་ཕྱོགས་
ཤམྦྷ་ལའི་སྣོད་བཅུད་ཀྱི་བཀོད་པ་འདིར་འཕོས་པ་ལྟ་བུའི་སྔོན་མེད་ཀྱི་
རྫོགས་ལྡན་གྱི་བ་དན་དགུང་དུ་གཡོ་བ་གྱུར་བ་དང་། སྒྲོལ་མ་
-203 -



འཇིགས་པ་བརྒྱད་སྐྱོབ་ཀྱི་དབང་ལུང་གནང་སྟེ་སྒྲོལ་མའི་གཡུ་མདོའི་
ཉིན་བདུན་མཛད་དེ་ལས་བཞིའི་སྦྱིན་སྲེགས་སོགས་གཟབ་ལྡན་བྱས་
པས་ཕྱི་ནང་གསང་གསུམ་གྱི་བར་ཆད་ཞི་ཞིང་མཐུན་རྐྱེན་ལེགས་
ཚོགས་ཆོས་སྲིད་ཀྱི་བྱ་བ་གོང་འཕེལ་དུ་གྱུར་བའི་རྟགས་མཚན་གསལ་
བོར་བྱུབ བསྙེན་རྫོགས་བསྒྲུབ་སྐབས་སུ་ཏྲེ་བོ་སྡོམ་གསུམ། གཞི་
གསུམ་གསལ་བྱེད་དང་འདུལ་བ་རྒྱ་མཚོའི་སྙིང་བོ་སོགས་ཀྱི་ལུང་དང་།
དུས་འཁོར་མཆོག་དབང་། ཟབ་མོ་གཅོད་ཀྱི་ཆོས་སྐོར་དབང་ལུང་།
བག་ཙེའི་ཆོས་སྐོར་བེམ་སོགས་ཀྱི་དབང་ལུང་། ཚེ་རིང་མཆེད་ལྔའི་
ཆོས་སྐོར་སོགས་ཀྱི་དབང་ལུང་མན་ངག་དང་བཅས་པ་གནང་།
ཆོས་སྤྱོད་གཏོར་བསྔོ་བསྐང་གསོལ་དང་། མདོ་གདུགས་སྒྲོལ་
གསུམ་འཇམ་དཔལ་མཚན་བརྗོད་ཀྱི་ལུང་རྣམས་གནང་བ་སོགས་
བཀའ་དྲིན་གྱིས་བསྐྱངས། ལོ་འདིར་འདུ་ཁང་གསར་བ་བཞེངས་
པའི་ས་ལ་དམ་པས་སྔར་ནས་ས་གཟིགས་གནང་ཟིན་པ་ལ། མཁས་
དང་གྲུབ་པའི་དབང་ཕྱུག་མཆོག་སྤྲུལ་རིན་པོ་ཆེ་འདི་ཉིད་ཀྱི་ཞལ་སྔ་
ནས་དང་། རིགས་དང་དཀྱིལ་འཁོར་རྒྱ་མཚོའི་མངའ་བདག་བླ་མ་
•204-



བློ་གྲོས་རྣམ་རྒྱལ་དང་། ཟབ་གསང་རིམ་གཉིས་རྣལ་འབྱོར་ལ་
གཞོལ་བའི་ཡོངས་འཛིན་དཀོན་མཆོག་ཆོས་ཚུལ་སོགས་ཀྱིས་གཟའ་
སྐར་དུས་སྦྱོར་ཕུན་སུམ་ཚོགས་པ་ལ་ཤིས་བརྗོད་ཀྱི་མེ་ཏོག་ཕྱོགས་སུ་
འཐོར་ཏེ་ས་འདུལ་མཛད། ལྷ་མོ་དཔལ་ཆེན་མོའི་གཡང་བསྒྲུབ་ཀྱི་
དབང་ལུང་མན་ངག་ལེགས་པར་གནང་། དེ་ནས་འདུ་ཁང་བཞེང་
བའི་དབུ་བཙུག་སྟེ། ཁོང་གི་བཀའ་དྲིན་གྱིས་ལོ་གཅིག་ལ་ལེགས་
པར་གྲུབ། ཤིང་གླང་ལོ་ལ་འབྲོག་དགེ་བསམ་འགྲུབ་གླིང་གི་འདུ་
ཁང་ཆེན་མོ་གྲུབ་པའི་དགའ་སྟོན་དུ་རྡོ་རྗེ་འཆང་ཆེན་པོ་ཀུན་དགའ་
ཤེས་རབ་ཆོས་འཕེལ་རྒྱ་མཚོའི་ཞལ་སྔ་ནས་དཔལ་དུས་ཀྱི་འཁོར་ལོའི་
དབང་ཆེན་སློབ་མ་རྗེས་འཛིན་སྟ་གོན་དང་། བྱིས་པ་འཇུག་པའི་
དབང་བདུན་མཐའ་རྟེན་དང་བཅས་པ། མཆོག་དབང་མཆོག་
དབང་གོང་མ་དང་། རྡོ་རྗེ་སློབ་དཔོན་བདག་པོ་དང་བདག་པོ་
ཆེན་པོའི་དབང་དང་བཅས་པ་འདུས་པ་སྟོང་ཕྲག་ལྷག་ལ་བསྩལ་བའི་
བཀའ་དྲིན་དང་། ལམ་རིམ་བདུད་རྩིའི་ཉིང་ཁུའི་ཁྲིད་ལུང་རྒྱས་པ་
གནང་བ་དང་མདོ་སྔགས་ཟུང་འབྲེལ་གྱི་ཆོས་འཁོར་རྒྱ་ཆེན་པོ་བསྐོར་
-205-



ཏོ། །མེ་སྟག་ལོར་གྲྭ་ཚང་དང་ལྷ་སྡེ་ཡོངས་ཀྱིས་གསོལ་བ་བཏབ་
ངོར། སྨོན་ལམ་ཆེན་པོའི་དུས་མཆོད་དང་འབྲེལ་དཔལ་ཐུབ་
བསྟན་ཕྱོགས་ལས་རྣམ་རྒྱལ་གླིང་དུ་དཔལ་དུས་ཀྱི་འཁོར་ལོའི་དབང་
ཆེན་རྫོགས་པར་བསྐུར་ཏེ། སྐྱ་སེར་ཁྲི་ཕྲག་གཉིས་ལྷག་འདུས་པ་ལ་
སྐུ་བཞིའི་བག་ཆགས་ཁྱད་པར་ཅན་བསྐྲུན་པ་དང་། དཀར་ཕྱོགས་
སྐྱོང་བའི་ལྷ་རྣམས་དགའ་བའི་མཚན་མ་ལ་གནམ་གཤིས་འཇམ་ཞིང་
དབང་གྲོལ་བའི་ཉིན་མེ་ཏོག་གི་ཆར་བ་སྒྲོ་བཏགས་པ་ཙམ་མ་ཡིན་
པར་བབས་པ་སོགས་དེ་དུས་སྐྱ་སེར་ཡོངས་ལ་མཐུན་སྣང་དུ་གྲུབ་པ་
སོགས་མཚན་ཉིད་ལྡན་པའི་རྡོ་རྗེ་སློབ་དཔོན་དང་དཀྱིལ་འཁོར་སྤྲོ་
བསྡུའི་བདག་ཉིད་དུ་ཚད་མའི་གྲུབ་པའི་རྣམ་ཐར་སོགས་ངོ་མཚར་
བའི་བལྟས་མང་། མེ་སྟག་ལོ་འདིར་འབྲོག་དགེ་བསམ་འགྲུབ་གླིང་
དུ་བྱོན་ཏེ་མགོན་དཀར་ཡིད་བཞིན་ནོར་བུའི་གཡང་བསྒྲུབ་ཀྱི་ལུང་
གནང་སྟེ་གཏེར་སྒྲུབ་ཉིན་གསུམ་མཛད་དེ་རྒྱབ་རི་མདུན་རི་ཁོར་ཡུག་
ཀུན་ཏུ་བཞག་པས་སྣོད་བཅུད་བཅུད་ཀྱི་ཉམས་པ་སོར་ཆུད་མི་ནོར་
ཟས་གོས་སོགས་ལ་གཡང་ཆགས་པ་དང་། ལྷ་རི་བཀྲ་ཤིས་དཔལ་
-206-



འབར་ལ་ལབ་བཙས་བཞག་པ་དང་གཏེར་བུམ་སྦས་པས་མེ་ཏོག་གི་
ཆར་བབས་པ་དང་ངོ་མཚར་བའི་རྟེན་འབྲེལ་ལེགས་པར་མངོན་པ་
དང་། ལྷ་སྡེ་ཚོ་བ་དྲུག་གི་གཞི་བདག་རྣམས་ཕྱོགས་གཅིག་ཏུ་
འདུས་པའི་བསང་མཆོད་ལྗགས་རྩོམ་གནང་བ་དང་། ཀུན་གྱི་
བཏོན་པས་མི་ནོར་ལོ་ཏོག་ཀུན་ལ་རླབས་ཆེན་གྱི་ཕན་པ་བྱུང་ཞིང་
དགེ་མཚན་ལེགས་པར་ཤར་བ་དང་། དེ་ལྟར་དགོན་པ་གསར་
བཞེངས་ལ་ཁོང་གིས་ཐུགས་འགན་བཞེས་ཏེ། ཕྱག་ནས་སྒོར་སྟོང་
ཕྲག་འགའ་ཆ་རྐྱེན་དུ་གནང་བ་དང་། འོག་ཏུ་འབྱུང་བ་ལྟར་སྒྲུབ་
ཐབས་ཀུན་འདུས་དང་དུས་འཁོར་དབང་ཆེན་སོགས་ཀྱི་དབང་ཡོན་
དམངས་སྒོར་ཁྲི་གཉིས་ལྷག་ཙམ་དགོན་པ་ལ་ཆ་རྐྱེན་དུ་གནང་བ་
སོགས་ཁོང་གིས་ཆོས་སྲིད་གཉིས་ཀྱིས་བསྐྱངས་པས་བཀའ་དྲིན་ཁོ་ན་
ལས་འབྲོག་དགེ་དགོན་འདི་གྲུབ་པ་ཡིན་ནོ་ཞེས་གྲྭ་ཚང་ཡོངས་མགྲིན་
གཅིག་གོ །རབ་གནས་མེ་ཡོས་ལོར་ཕྱུགས་ར་སྟོད་མ་ནས་ལྷ་སྡེ་སྐྱ་
སེར་ཡོངས་ཀྱིས་གསོལ་བ་བཏབ་ངོར། རྡོ་རྗེ་འཆང་ཆེན་པོ་གང་
གིས་དཔལ་དུས་ཀྱི་འཁོར་ལོའི་དབང་ཆེན་བསྐུར་བ་དང་དབང་
•07 -



བཤད་སྐབས་སྐྱ་སེར་ཀུན་ལ་ཕན་པའི་སྡོམ་གསུམ་ཉམས་ལེན་དང་
ལས་རྒྱུ་འབྲས་ཚུལ་བཞིན་བསྲུང་དགོས་པའི་དགེ་སྡིག་སྤངས་བླང་གི་
སྐོར་སེམས་ལ་ཕན་པའི་བསླབ་བྱ་མང་དུ་གནང་། ལོ་འདིར་འབྲོག་
དགེ་དགོན་བསམ་འགྲུབ་གླིང་དུ་ཞལ་ངོ་དང་འཚོགས་འདུ་སྤྱིའི་ངོར་
དུས་འཁོར་དབང་ཆེན་གནང་བ་དང་། བསྒྲུབ་བྱ་སུམ་ཅུ་ལྷག་
བསྙེན་རྫོགས་ལ་བཀོད་པ་སོགས་བཀའ་དྲིན་བསྐྱངས། ལོ་འདིའི་
སྟོན་ཀར་གཞུང་ལུགས་རབ་འབྱམས་སྨྲ་བའི་མཁས་དབང་ཆེན་པོ་
ཤར་འཛམ་ཐང་བ་བླ་མ་རིན་པོ་ཆེ་བློ་བཟང་འཕྲིན་ལས་དགོན་འདིར་
གདན་དྲངས་ཏེ། སྲིད་ན་འགྲན་ཟླ་བྲལ་བའི་ལེགས་བཤད་དབུ་
མ་མཐར་འཛིན་གདུང་འཕྲོག་ཟླ་བ་གསུམ་ལྷག་ལ་ལུང་རིགས་ཀྱིས་
སྤྲོས་པ་མཐའ་ཀླས་པ་མཛད་དེ་ཟབ་ཁྲིད་གནང་། མཁས་པའི་
གཙུག་རྒྱན་ཆེན་པོ་ཁོང་དང་མཆོག་སྤྲུལ་རིན་པོ་ཆེ་གཉིས་མཁས་པ་
མཁས་པའི་དྲུང་དུ་མཛེས་ཞེས་པ་ལྟར། ངེས་དོན་སྙིང་བོའི་རྒྱན་དུ་
ཕན་ཚུན་བཀུར་གཟོས་ཆེ་བ་དང་ཐུགས་ནང་མཉེས་གཤིན་ཟབ་མོ་
མཛད། བླ་མ་བློའི་འཕྲིན་ཚང་གིས་མཁན་པོ་རིན་པོ་ཆེ་སྣང་བ་
•08-



དཔལ་དགོན་འདིར་མཁན་པོ་ལ་བཞག་སྟེ། དེ་ནས་ད་བར་དུ་ལུང་
རིགས་ཀྱི་གདངས་མ་ཉམས་པ་སོགས་བཀའ་དྲིན་ཤིན་ཏུ་ཆེ། སླར་
ཡང་ས་འབྲུག་༡༩༨༨ལོ་དགུང་གྲངས་བདུན་ཅུའི་སྟེང་དུ། འབྲོག་
དགེ་བསམ་འགྲུབ་གླིང་དུ་བྱོན་ཏེ། འབྲོག་དགེ་གྲྭ་ཚང་གི་གཞིར་
བྱས་བསྡེ་དགོན་དང་ཨ་དཔའ་སྣར་འདས་ཐར་མོ་གོས་རྩེ་བཅས་
དགོན་པ་དྲུག་གི་གྲྭ་ཚང་ལ། བདེ་མཆོག་རབ་འབྱམས་ཀྱི་དབང་
གནང་སྟེ། དེ་ཡང་བདེ་བཆོག་ལི་དྲིལ་ནག་གསུམ་བསྡུས་རྒྱུད་རྩ་
བའི་དཀྱིལ་འཁོར། ཨ་བྱཱའི་བདེ་མཆོག་འཁྲུལ་སྤོང། མེ་ཏྲི་
བཅུ་གསུམ། རྡོ་རྗེ་རྣལ་འབྱོར་མ་ཡུམ་དཀར། སྡོམ་འབྱུང་
རྩ་དོན་སྦྱངས་པའི་འཁོར་ལོ་བསྒྱུར་དྲུག འཇམ་པའི་རྡོ་རྗེ དྲག་
པོ་ཕྱག་འབུམ་པ། བོང་བའི་ཞལ་ཅན། མཆོག་གི་རྡོ་རྗེ་ཕག་མོ་
ལྷ་བཅུ། བཤད་རྒྱུད་རྡོ་རྗེ་མཁའ་འགྲོ དཔལ་མཁའ་འགྲོ་རྒྱ་མཚོ་
ཕག་གདོང་སེར་མོ་དྲིལ་བུ་ལྷ་ལྔ། ཁྲོ་བོ་རྡོར་སེམས། རྡོ་རྗེ་ཕག་
མོ་འབྱུང་ག ལོ་འདིར་བདེ་མཆོག་རབ་འབྱམས་དབང་ཆེན་བཅོ་
བརྒྱད་གནང་བ་དང་། གསང་འདུས་འཇམ་པའི་རྡོ་རྗེ། འཇམ་
•
.



དཔལ་གསང་ལྡན། སངས་རྒྱས་ཐོད་པ། མཧཱ་མ་ཡ་ལྷ་ལྔ། ཕྱག་
རྡོར་འཁོར་ཆེན་ལྷ་བཅོ་བརྒྱད་པ། རྒྱུད་སྡེ་ལྔ་བ། སྒྲོལ་མ་རྣལ་
འབྱོར་མ། དུས་འཁོར་སྡོམ་ཆེན་ཚེ་དབང་ལྷ་དགུ མི་གཡོ་བ་
གཏུམ་པོ་བླ་མེད་ལྷ་དགུ དཔལ་སངས་རྒྱས་ཐམས་ཅད་མཉམ་པར་
སྦྱོར་བ། དཔལ་ཀྱེ་རྡོར་གོང་མའི་ལུགས་ལྷ་དགུ དཔལ་ཀྱི་རྡོ་རྗེ་
གོང་མའི་རྗེས་འབྲང་། ཀྱེ་རྡོ་རྗེ་ཧེ་རུ་ཀ་དགྱེས་པ་ཞེས་བྱ་བ།
དཔལ་རྡོ་རྗེ་གདན་ལྷ་བཅུ་གསུམ་པ། ཐུབ་པ་དམ་ཚིག་གསུམ་
བཀོད། སོར་འབྲིང་བསྲུང་བ་ལྷ་ལྔ་བཅས། གསང་ཆེན་རྡོ་རྗེ་
ཐེག་པའི་ཆོས་ཀྱི་འཁོར་ལོ་རབ་ཏུ་བསྐོར་བ་དང་། རབ་གནས་ས་
སྦྲུལ་ལོའི་ཧོར་ཟླ་དང་པོའི་ཆོ་འཕྲུལ་དུས་ཆེན་དང་འབྲེལ་ཚེས་བཅུ་
བཞི་ནས་རྔ་ཡུལ་ནོར་འཛིན་དཔལ་མོའི་ལྗོངས་ཀྱི་མཆོག་དམན་སྐྱ་
སེར་ཁྲི་ཕྲག་དུ་མ་ལ། དཔལ་ཐུབ་བསྟན་ཕྱོགས་ལས་རྣམ་པར་རྒྱལ་
བའི་གླིང་དུ་མཆོག་སྤྲུལ་རྡོ་རྗེ་འཆང་ཆེན་པོ་འདི་དཔལ་དུས་ཀྱི་འཁོར་
ལོའི་སྐུར་བཞེངས་ཏེ། རྡུལ་ཚོན་གྱི་དཀྱིལ་འཁོར་དུ། དཔལ་
དུས་ཀྱི་འཁོར་ལོའི་དབང་ཆེན་ཏེ། སློབ་མ་རྗེས་འཛིན་དང་།
• 2i0 -



དངོས་གཞི་བྱིས་པ་འཇུག་པའི་དབང་བདུན་དང་། མཆོག་དབང་
དང་མཆོག་དབང་གོང་མ་རྡོ་རྗེ་སློབ་དཔོན་བདག་པོ་དང་བདག་པོ་
ཆེན་པོའི་དབང་རྒྱས་པ་གནང་སྟེ་ཐམས་ཅད་སྨིན་གྲོལ་ལ་བཀོད་པ་
དང་། དུས་ཆོས་དང་བསྟུན་པའི་སེར་སྐྱ་ཡོངས་ལ་བསླབ་བྱ་མང་
དུ་གནང་། དེ་དུས་ཐོག་མའི་གསུངས་བཤད་དུ། སྟོན་པ་ཐུགས་
རྗེ་ཅན་གྱི་དང་བོ་ཐུགས་བསྐྱེད་པ་དང་བར་དུ་ལམ་ཚོགས་གཉིས་རྒྱ་
མཚོ་ལྟ་བུ་བསགས་པ་དང་ཐ་མར་བདུད་བཞི་བཅོམ་སྟེ་མངོན་པར་
རྫོགས་པར་སངས་རྒྱས་ཚུལ། དེ་ནས་མདོ་སྔགས་ཀྱི་ཆོས་འཁོར་
བསྐོར་ཚུལ་དང་མདོ་སྔགས་ཀྱི་ཁྱད་པར་དང་མདོ་ལས་སྔགས་
འཕགས་ཚུལ་དང་། སྔགས་ཀྱི་རྒྱུད་སྡེ་བཞིའི་ཁྱད་པར་དང་སོ་སོའི་
ལམ་བགྲོད་ཚུལ་འབྲས་བུ་མངོན་དུ་བྱེད་ཚུལ་དང་། རྒྱུད་སྡེ་བཞི་
ལས་སྔགས་བླ་མེད་འཕགས་ཚུལ་བླ་མེད་ཀྱི་རྒྱུད་ཐམས་ཅད་ལས་ཀྱང་
དཔལ་དུས་ཀྱི་འཁོར་ལོ་ཁྱད་པར་དུ་འཕགས་ཚུལ་དང་། དེ་ཕྱིར་
དུས་ཀྱི་འཁོར་ལོ་འདི་རྒྱུད་ཐམས་ཅད་ཀྱི་རྒྱལ་བོ་ཡིན་ཕྱིར། དབང་
གྲལ་འཁོད་པའི་སེར་སྐྱ་ཐུན་མོང་ལ་སངས་རྒྱས་ལས་ཀྱང་དཀོན་པའི་
-211 -



-
-
་
-
---
-
-
-
རྡོ་རྗེ་ཐེག་པའི་དུས་འཁོར་དབང་མོ་ཆེ་འདི་བསྐུར་རྒྱུ་ཡིན་པའི་རང་
རང་གི་ས་ནས་དལ་འབྱོར་རྙེད་དཀའ་སོགས་བློ་ལྡོག་རྣམ་བཞི་དང་
ཆོས་ཉན་པའི་དུས་ཀྱི་ཀུན་སློང་སོགས་ཀྱི་སྐོར་རྒྱ་ཆེར་གསུངས་པ་
དང་། དཔུང་སྐུད་དེ་སྙེད་ལ་རྡོར་མདུད་དང་། སོ་ཤིང་དང་མེ་ཏོག་
འདོར་བ་འཇུག་ཚུལ་དང་སོ་ཤིང་གི་དངོས་གྲུབ་དང་མེ་ཏོག་ཕོག་པའི་
ལྷ་སོ་སོར་ངོ་སྤྲད་པ་དང་། གསང་མིང་འདོགས་པ་སོགས་
མདོར་ན་ཕྱག་ལེན་ཕྲ་མོ་ཚུན་ཆད་ཀྱང་མ་ཉམས་པར་ཁྲལ་ཆོས་དང་
སླ་ཆོས་སུ་འགྲོ་མི་རུང་བའི་ཚུལ་ནན་ཏན་དུ་གསུངས་པ་དང་། དེ་
ལྟར་བཀའ་དྲིན་གནང་བ་དང་། རབ་གནས་ས་སྦྲུལ་ལོར།
འབྲོག་དགེ་བསམ་འགྲུབ་གླིང་དུ་གཤིན་རྗེ་རབ་འབྱམས་ཀྱི་དབང་
བདུན་ལས། དང་བོ་དམར་བོ་ལྷ་བཅུ་གསུམ་པ་དཔལ་འཛིན་
ལུགས། གཉིས་པ་ནག་པོ་ལྷ་བཅུ་གསུམ་པ་དཔལ་འཛིན་ལུགས།
གསུམ་པ་གཤིན་རྗེ་གཤེད་ཞལ་དྲུག་པ་ཅན། བཞི་བ་སྐྱོ་ལུགས་
འཇིགས་བྱེད་ལྷ་ཞེ་དགུ་མ། ལྔ་བ་སྐྱོ་ལུགས་ཁྲོ་མོ་བརྒྱད་སྐོར།
དྲུག་པ་མར་ལུགས་འཇིགས་བྱེད་རོ་ལངས་བརྒྱད་སྐོར། བདུན་པ་
བ2i2-



རྭ་ལུགས་འཇིགས་བྱེད་ལྷ་བཅུ་གསུམ་མའོ། །ཞང་ལུགས་གཤིན་རྗེ་
གཤེད་དགྲ་ནག་ལྷ་བཅུ་གསུམ་མ། རྭ་ལུགས་འཇིགས་བྱེད་རོ་
ལངས་བརྒྱད་སྐོར། བྷུར་བུ་བའི་གཤིན་རྗེ་ལྷ་ལྔ་དང་བཅས་བཅུ་བོ་
དབང་དང་བཅས་ཏེ་རྒྱས་པ་གནང་སྟེ་སྙིགས་མའི་དུས་ཀྱི་མྱ་ངམ་ཐང་
དུ་གསང་ཆེན་རྡོ་རྗེ་ཐེག་པའི་བདུད་རྩིའི་རྫིང་བུ་མང་དུ་བསྐྲུན་ཏོ།།
ས་སྦྲུལ་ལོ་འདིའི་སྤྱི་ཟླ་བཅུ་བའི་ཚེས་ཉེར་བཞི་ནས་ཉེར་བརྒྱད་བར་
ལྷ་ཁང་སུམ་མདོའི་སྔ་འགྱུར་རྙིང་མའི་དགོན་པ་ལྷ་འབངས་བཅས་
ཀྱིས་གསོལ་བ་བཏབ་པ་བཞིན་དུས་འཁོར་དབང་ཆེན་རྫོགས་པར་
བསྐུར་གནང་མཛད་པ་དང་། མཆོག་དམན་ཀུན་གྱི་རྒྱུད་ལ་རྡོ་རྗེ་
ཐེག་པའི་ལམ་བཟང་གི་བག་ཆགས་ཁྱད་པར་ཅན་བསྐྲུན་པ་དང་།
གཞན་ཡང་མཁོ་ཆོས་དུ་མ་གནང་སྟེ། གྲྭ་རྒན་གཞོན་ཀུན་ལ་
དགོན་པ་བསྐྱང་ལུགས་དང་སྔ་འགྱུར་རྙིང་མའི་ཟབ་ཆོས་ཀྱི་ཡོན་ཏན་
མང་དུ་གསུངས་པ་ལྷ་འབངས་རྣམས་ལ་ཡང་ཕན་པའི་བསླབ་བྱ་མང་
དུ་གནང་། རབ་གནས་ས་སྦྲུལ་ལོ་འདིའི་དགུན་དུས་སུ་མཆོག་སྤྲུལ་
རིན་པོ་ཆེའི་དགུང་གྲངས་དོན་གཅིག་ལ་ཕེབས་ཤིང་། སྙིགས་
•213•



དུས་རིས་མེད་ཡོངས་ཀྱི་སྐྱབས་མགོན་ཆེན་པོ་པཎ་ཆེན་སྣང་བ་མཐའ་
ཡས་ཆོས་ཀྱི་རྒྱལ་མཚན་གྱིས་པཎ་ཆེན་སྐུ་འཕྲེང་ལྔ་བ་ནས་དགུ་བའི་
བར་གྱི་མཉམ་བཞུགས་སྐུ་གདུང་མཆོད་ཁང་ཤར་བཀྲ་ཤིས་རྣམ་རྒྱལ་
བསྐྱར་བཞེངས་མཛད་པ་ལེགས་གྲུབ་བྱུང་བའི་མཆོད་སྡོང་ཆེན་པོའི་
རབ་གནས་ཀྱི་མཛད་སྒོ་ལ། གངས་རིའི་ལྗོངས་ཀྱི་གྲུབ་མཐའ་
རིས་མེད་ཀྱི་བླ་སྤྲུལ་མཁན་ཁྲི་དགེ་བཤེས་སོགས་ཚད་ལྡན་བརྒྱད་ཅུ་
རྩ་གྲངས་རྣམས་པཎ་ཆེན་མཆོག་གི་ཐུགས་མཁྱེན་པའི་ཡེ་ཤེས་
ཀྱིས་གཟིགས་ཏེ། སྐུ་གདུང་དེར་རབ་གནས་མཛད་པའི་ཕྱིར་དུ་
གདན་འདྲེན་བཀའ་འཕྲིན་ཏེ། ཕྱག་བྲིས་ཀྱིས་བཀའ་ཡིག་དམ་
རྒྱུའི་རྟགས་ཅན་མཆོག་སྤྲུལ་རིན་པོ་ཆེ་འདི་ཉིད་ཀྱི་མཚན་དང་བཅས་
པའི་གདན་ཞུའི་བཀའ་འཕྲིན་འབྱོར་བ་ལྟར། མྱུར་དུ་རླངས་
འཁོར་ལ་ཆིབ་བསྒྱུར་མཛད་དེ་ཁྲིན་ཏུའུ་སྤོས་ངད་ལྡན་པའི་གྲོང་ཁྱེར་
དུ་བྱོན། དེ་ནས་གནམ་གྲུ་ལ་བཞུགས་ཏེ་དཔལ་གྱི་ཆོས་འཁོར་ལྷ
སར་བརྒྱུད་དེ་གདན་ས་ཆེན་པོ་བཀྲ་ཤིས་དཔལ་གྱི་ལྷུན་པོའི་སྐལ་
བཟང་ནོར་འཛིན་དུ་ཕྱག་ཕེབས། ཕྱིར་ཉིན་པཎ་ཆེན་རིན་པོ་
•214-



ཆེའི་གསེར་ཞལ་མཇལ་ཞིང་མཇལ་བ་མང་བོ་ལ་སྣེ་ལེན་གཟབ་རྒྱས་
ཀྱིས་གཟིགས་སྐྱོང་ཚད་མེད་གནང་། དེ་ནས་གཟའ་སྐར་བཟང་བོ་
ལ་དཔལ་དུས་ཀྱི་འཁོར་ལོའི་རྡུལ་ཚོན་གྱི་དཀྱིལ་འཁོར་ལ་བརྟན་ཏེ་
ཉིན་དང་བོའི་སྟ་གོན་ནས་དངོས་གཞིའི་ཉིན་དང་བོའི་བར་པཎ་ཆེན་
རིན་པོ་ཆེའི་སྐུ་དངོས་དང་སེར་འབྲས་ཀྱི་མཁན་ཁྲི་ལས་ཐོག་པ་ཐམས་
ཅད་རྡོ་རྗེ་སློབ་དཔོན་གནང་། ཉིན་གཉིས་པའི་ཉིན་ཁྲི་ཆེན་གུང་
ཐང་བསྟན་པའི་དབང་ཕྱུག་སོགས་ཨ་མདོའི་ཕྱོགས་ཀྱི་བླ་ཆེན་
རྣམས་ཀྱིས་རྡོ་རྗེ་སློབ་དཔོན་གནང་། ཉིན་གསུམ་པའི་ཉིན་མཁར་
མཆོག་སྤྲུལ་རིན་པོ་ཆེ་ཀུན་དགའ་ཤེས་རབ་ཆོས་འཕེལ་རྒྱ་མཚོ་མཆོག་
འདི་ཉིད་དང་། གསེར་ལྗོངས་བླ་རུང་མཁན་པོ་འཇིགས་མེད་
ཕུན་ཚོགས་དང་ཤེར་འཕྲེང་ཚང་སོགས་གྲུབ་མཐའ་རིས་མེད་ཀྱིས་བླ་
ཆེན་རྣམས་ཀྱིས་རྡོ་རྗེ་སློབ་དཔོན་གནང་། འདི་དུས་སུ་མཁན་ཁྲི་
བླ་སྤྲུལ་ཡོངས་ལ་དྲན་རྟེན་དུ་ཆུ་ཚོད་འཁོར་ལོ་རྒྱུ་གསེར་ལས་གྲུབ་པ།
པཎ་ཆེན་ཨེར་ཏི་ནས་ཞེས་པའི་ཡི་གེ་ཅན་རེ་རེ་གནང་། གཞན་རྡོ་
རྗེ་སློབ་དཔོན་གནང་བའི་བླ་མ་རྣམས་ལ་སྐུ་ཚེ་འདི་དང་མཆོག་སྤྲུལ་
-2i3•



རིམ་བྱོན་ལ་བཀྲ་ཤིས་ལྷུན་པོའི་དཔོན་སློབ་ཀྱི་གོ་གནས་ཡོད་པའི་
བཀའ་ཤོག་ལ་ཐམ་ག་བཏབ་སྟེ་རེ་རེ་གནང་། བླ་མ་ཐམས་ཅད་
ལ་དགོན་སྡེ་སོ་སོར་པཎ་ཆེན་མཆོག་གི་བརྙན་པར་ལ་ཕྱག་བྲིས་དང་
ཕྱག་ཐམ་བཏབ་སྟེ་རེ་རེ་གནང་། དེ་ནས་མཆོག་སྤྲུལ་རིན་པོ་ཆེ་
དཔལ་གྱི་ཆོས་འཁོར་ལྷ་སར་བྱོན། ཇོ་ཤཱཀ་རྣམ་གཉིས་ལ་མཇལ་ཏེ་
བསྟན་འགྲོའི་དོན་དུ་ཐུགས་བསྐྱེད་དང་སྨོན་ལམ་རླབས་པོ་ཆེ་བཏབ།
དེ་ནས་ལྷ་ས་ལ་ཚོང་གིས་གནས་འཆའ་བའི་ལྷ་སྡེ་དང་རིས་མེད་ཀྱི་
དད་ལྡན་རྣམས་ཀྱིས་ཐབ་བསུ་ལ་བྱོན་ཏེ། སོ་སོའི་རེ་འདོད་བཞིན་
གཡང་འབོད་དང་བུམ་བསྒྲུབ་སོགས་གནང་ཞིང་འདི་ཕྱི་ཕན་པའི་
བསླབ་བྱ་མང་དུ་གནང་ཞིང་རིམ་བཞིན་རང་དགོན་གྱི་གཟིམས་ཁང་
ཉི་འོད་འཁྱིལ་དུ་བྱོན། ལྕགས་རྟ་ལོར་འབྲོག་དགེ་བསམ་འགྲུབ་
གླིང་དུ་བྱོན་ཏེ། དུས་འཁོར་དབང་ཆེན་ཉིན་བདུན་ལུགས་ལྟར་
བསྐུར་བ་དང་། གཞན་དུས་འཁོར་སྡོམ་ཆེན་གྱི་དབང་དང་།
གསང་འདུས་མི་བསྐྱོད་རྡོ་རྗེའི་དབང་། གསང་འདུས་འཇམ་པའི་
རྡོ་རྗེའི་དབང་། སྒྲོལ་མ་རྣལ་འབྱོར་མའི་དབང་། དཔལ་
-
-26-



---------
-
--
----
སངས་རྒྱས་ཐོད་པ་ཅན་གྱི་དབང་དང་། ཕྱག་རྡོར་དང་དཔལ་མཧཱ་
མ་ཡ་ལྷ་ལྔ། འཇམ་དཔལ་གསང་ལྡན་གྱི་དབང་ཚེ་དཔག་མེད་ལྷ་
དགུའི་དབང་སོགས་མཐའ་ཡས་པ་གནང་ཞིང་། སྙིགས་དུས་དུད་
སྤྲིན་ནག་པོའི་ཚོགས་ཡལ་ཏེ། མཆོག་སྤྲུལ་རིན་པོ་ཆེའི་གསང་ཆེན་
ཆོས་ཀྱི་འཁོར་ལོའི་དབང་ལུང་གི་རྟ་བདུན་དབང་བོ་སླར་ཡང་ཤར།
ལྕགས་རྟ་ལོ་སླར་འབྲོག་དགེ་བསམ་འགྲུབ་གླིང་གི་གདན་ཞུས་ལྟར་
བྱོན་ཏེ། ཤངས་ཆོས་པོ་ཏི་གཉིས་ཀྱི་རྩ་བ་ནི་གུ་ཆོས་དྲུག་སྡོང་བོ་
ཕྱག་རྒྱ་ཆེན་མོ། ཡལ་ག་ལམ་ཁྱེར་རྣམ་གསུམ། མེ་ཏོག་
མཁའ་སྤྱོད་དཀར་དམར། འབྲས་བུ་འཆི་མེད་ལྔའི་དང་བོ་དྲུག་
གི་བཀའ་བཅུའི་ཐོག་མར་བྱིན་བརླབས་སྒོ་འབྱེད་ཀྱི་བཀའ་གཉིས།
བདེ་མཆོག་ལྷ་ལྔའི་དབང་གི་སྟ་གོན་དངོས་གཞི་ཏིང་འཛིན་གྱི་དབང་
བོ། །བྱིན་བརླབ་ཁོག་ཕུབ་ཀྱི་བཀའ་གཉིས་ནི། སྒྱུ་ལུས་དབང་
མོ་ཆེ། རྒྱུད་སྡེ་ལྔའི་ཏིང་ངེ་འཛིན་གྱི་དབང་ངོ༌། །བྱིན་རླབས་
གཞུང་ཤིང་གི་བཀའ་དྲུག་ནི། གཏུམ་མོ། སྒྱུ་ལུས། རྨི་ལམ་
འོད་གསལ། འཕོ་བ། བར་དོ་སྟེ་དེའི་དབང་དང་ནང་གི་
མལ་ས
བ217-.



བཀའ་བཅུའོ། །སྡོང་བོ་ཕྱག་རྒྱ་ཆེན་མོའི་སྐོར་ལ་ཐོག་མར་ཕྱག་
ཆེན་གའུ་མའི་དབང་དང་བར་དོའི་ཟབ་ཆོས། འོད་གསལ་གྱི་ཟབ་
ཆོས། ལུས་འཆི་མེད་ཀྱི་བཀའ། སེམས་འཆི་མེད་ཀྱི་བཀའ།
རྨི་ལམ་གྱི་ཟབ་ཆོས། ཡལ་ག་ལམ་ཁྱེར་རྣམ་གསུམ་ནི། དུག་ལྔ་ལམ་
འཁྱེར་གྱི་བཀའ། བླ་མ་ལམ་འཁྱེར་གྱི་བཀའ། ཡི་དམ་ལམ་འཁྱེར་
གྱི་བཀའོ། །འབྲས་བུ་མཁའ་སྤྱོད་དཀར་དམར་ནི། མཁའ་སྤྱོད་
དཀར་མོ། མཁའ་སྤྱོད་དམར་མོ། འཕོ་བའི་ཟབ་ཆོས།
མཁའ་སྤྱོད་མ་གསུམ་ཕྲུག རྗེས་སུ་ཡི་རང་། སྨོན་ལམ་བཀའ་
རྒྱ་མ་དང་ལྔའོ། །དེ་རྣམས་ཀྱི་དབང་ནི་སྤྱིའི་བཀའ་བཅུའོ། །
ཟུར་བཀའ་གསང་སྒྲུབ་སྐོར་གྱི་གསུམ་མམ་ལྔ་ནི། དང་བོ་བདེ་
མཆོག་གསང་སྒྲུབ། ཕྱག་རྡོར་གསང་སྒྲུབ། རྣམ་འཇོམས་
གསང་སྒྲུབ་བོ། །རྒྱས་པར་སྤྱན་རས་གཟིགས་ཀྱི་གསང་སྒྲུབ་དང་རྟ་
མགྲིན་གསང་སྒྲུབ་དང་ལྔའོ། །དེ་ནས་མཁའ་འགྲོ་མ་སི་ཀ་སིདྡྷིའི་
ལྷ་བཞི་དྲིལ་སྒྲུབ་ཀྱི་བཀའ་ནི། མགོན་པོ་སྤྱན་རས་གཟིགས་སྒྲོལ་མ་
རྣལ་འབྱོར་མའོ། །མགོན་བཀའ་བཅུ་གསུམ་ནི། གཙོ་བོ་མགོན་
ང
-214-



པོ་བར་ཆད་ཀུན་སེལ། གཏོར་དབང་བར་ཆད་ཀུན་སེལ།
གྲིབ་སེལ་མགོན་པོ། བླ་མ་མགོན་པོ་དབྱེར་མེད་པ་གནད་དབབ་
དང་མཁའ་འགྲོ་དབང་སྡུད་ལྷན་ཅིག་པ། མགོན་པོ་མཆིན་ཁ།
ས་ར་ཧའི་ལུགས་ཀྱི་ཞལ་གསུམ་ཕྱག་དྲུག་པ། མགོན་པོ་དབྱངས་
ཅན་གསང་སྒྲུབ་ཡུམ་ཅན། ལྷ་བཞི་དྲིལ་སྒྲུག དབང་གི་རྒྱལ་
བོ། ཚེ་བདག་མགོན་པོ། མགོན་པོ་སྙིང་ཞུགས། མགོན་
དཀར་ཡིད་བཞིན་ནོར་བུ། མགོན་པོ་ཆེ་བ་སྙིང་ཞུགས་ཆེ་བ་བཅས་
ཀྱི་དབང་དང་ལུང་བཅས་བཀའ་དྲིན་དུ་བསྩལ། ལོ་འདིའི་ས་ག་ཟླ་
བའི་ཚེས་བཞི་ནས་རྩི་ནང་ངེས་དོན་མི་འགྱུར་གླིང་དུ་ས་ཆོག་དང་
རྡུལ་ཚོན་ཉིན་བདུན་ཚེས་བཅུ་གཅིག་ནས་སློབ་མ་རྗེས་འཛིན་སྟ་གོན་
དངོས་གཞི་བྱིས་པ་འཇུག་པའི་དབང་བདུན་དང་། མཆོག་དབང་
གོང་འོག་དང་རྡོ་རྗེ་སློབ་དཔོན་བདག་པོ་དང་བདག་པོ་ཆེན་པོའི་
དབང་ཉིན་བདུན་མའི་ལུགས་རྒྱས་པར་བསྐུར་བ་དང་། དེ་ནས་
གཞན་མཆོག་སྤྲུལ་རིན་པོ་ཆེ་ཁོང་གིས་མཛད་པའི་བླ་སྒྲུབ་དང་།
འཇམ་དབྱངས་བླ་སྒྲུབ་དང་། ཕུར་བ་དང་རྟ་ཕྱག་ཁྱུང་གསུམ་དང་
- 219 -



ཁྱུང་ཁྲ་དང་བྲག་རྫོང་མ་དང་། སྒྲུབ་ཐབས་རིན་ཆེན་འབྱུང་གནས་
འཇམ་དབྱངས་ཆོས་སྐོར་དང་། ལམ་རིམ་བདུད་རྩིའི་ཉིང་ཁུ་
སོགས་ཀྱི་བཀླགས་ལུང་རྒྱས་པ་གནང་སྟེ། མདོ་སྔགས་བསྟན་པའི་
སྒྲོན་མེ་སྙིགས་དུས་ཀྱི་སྨག་ལ་བཏེགས། ལྕགས་རྟ་ལོའི་སྤྱི་ཟླ་བཅུ་
བའི་ཉེར་དྲུག་ནས་སྤྱི་ཟླ་བཅུ་གཅིག་པའི་ཚེས་སུམ་ཅུའི་བར་ལ།
འབྲོག་དགེ་བསམ་འགྲུབ་གླིང་དུ་གཤིན་རྗེ་རབ་འབྱམས་ཀྱི་དབང་
བདུན་ལས། དཔལ་འཛིན་ལུགས་ཀྱི་གཤིན་རྗེ་དམར་བོ་ལྷ་བཅུ་
གསུམ་མ། དཔལ་འཛིན་ལུགས་ཀྱི་ལྷ་ནག་པོ་བཅུ་གསུམ་མ།
གཤིན་རྗེ་གཤེད་ཞལ་དྲུག་པ། སྐྱོ་ལུགས་འཇིགས་བྱེད་ལྷ་ཞེ་དགུ་མ།
སྐྱོ་ལུགས་ཁྲོ་མོ་བརྒྱད་སྐོར། མར་ལུགས་རོ་ལངས་བརྒྱད་སྐོར།
རྭ་ལུགས་འཇིགས་བྱེད་ལྷ་བཅུ་གསུམ་མ། ཞང་ལུགས་གཤིན་རྗེ་ནག་
པོ་ལྷ་བཅུ་གསུམ་མ། རྭ་ལུགས་འཇིགས་བྱེད་རོ་ལངས་བརྒྱད་སྐོར།
བཱི་རྦ་བའི་གཤེད་དམར་ལྷ་ལྔ། དམར་ནག་འཇིགས་གསུམ།
མི་གཡོ་བ་གཏུམ་པོ་བླ་མེད། དཔལ་སངས་རྒྱས་ཐམས་ཅད་མཉམ་
པར་སྦྱོར་ག དཔལ་ཀྱི་རྡོ་རྗེ་གོང་མའི་རྗེས་འབྲང་། དཔལ་ཀྱི་
-20-



----
-
--
-
-
--- =
རྡོ་རྗེ་ཧེ་རུ་ཀ་དགྱེས་པ་རྡོ་རྗེ། དཔལ་རྡོ་རྗེ་གདན་བཞི། ཐུབ་
པ་དམ་ཚིག་གསུམ་བཀོད། སོར་འབྲང་བསྲུང་བ་ལྷ་། གཏོར་
བསྔོའི་ལུང་། རྣམ་འཇོམས་དང་རྣམ་རྒྱལ་མའི་སྔགས་ལུང་།
འབྱུང་འདུལ་ཁྲོ་བོ་མི་གཡོ་བ་བླ་མེད་ལྷ་དགུ སྦྱོར་དྲུག་སྔོན་འགྲོའི་
མནྟལ་བཀླགས་ལུང་སོགས་ཆོས་རྒྱུན་དཀོན་པོ་རིན་པོ་ཆེ་ལྟ་བུའི་ལུང་
རྒྱུན་གནང་སྟེ། གསང་ཆེན་བསྟན་ལ་ཕྱག་རྗེས་ཟླ་མེད་པ་བཞག
རབ་གནས་ལྕགས་ལུག་གི་ལོར། འབྲོག་དགེ་བསམ་འགྲུབ་གླིང་གི་
གྲྭ་ཚང་ལྷ་སྡེ་ཡོངས་ཀྱིས་གསོལ་བ་བཏབ་པ་ལྟར། མགོན་པོ་
མགོན་ཁང་དུ་སྤྱན་འདྲེན་མཛད་ཏེ་གྲྭ་ཚང་གིས་སེར་འཕྲེང་གནང་
སྐབས་སུ་མེ་ཏོག་གི་ཆར་བབས་པ་དང་། ལྷ་བསང་གི་དུད་པ་ཀ་བ་
བཙུགས་པ་ལྟ་བུ་ནམ་མཁར་ཟུག་པ་དང་། རླུང་རྟ་མཆོད་པ་ནམ་
མཁའི་དབྱིངས་སུ་འཕུར་བའི་མཁའ་དབྱིངས་གང་བ་དང༌། །
མགོན་པོའི་ཞལ་མཐོང་བ་སོགས་ཀྱི་རྟགས་སྣང་ཤར་ཞེས་ཞལ་ནས་
གསུངས་པ་དང་། ལོ་དེའི་ཧོར་ཟླ་བཅུ་བའི་ཚེས་གཅིག་ནས་རྗེ་
སྤྲུལ་བའི་སྐུ་ཤེས་རབ་ཆོས་འཕེལ་མཆོག་གིས་ཐུགས་བཀོད་ལྟར་ཁོང་
-221 -



གིས་གཙོར་མཛད་དེ། འབྲོག་དགེ་དགོན་པའི་མེ་ཏོག་ཕོག་པའི་ལྷ་
སྐལ་མཆོག་སྤྲུལ་དམ་པ་ངག་གི་དབང་ཕྱུག་དང་། མཆོག་སྤྲུལ་དམ་
པ་ཡོན་ཏན་ལྷུན་འགྲུབ་རྣམ་གཉིས་དཔལ་བསམ་འགྲུབ་གླིང་གི་
འཇིགས་མེད་གདོང་ལྔའི་ཁྲི་ལ་མངའ་གསོལ་ཏེ། ཟབ་རྒྱས་ཆོས་ཀྱི་
འཁོར་ལོ་ལེགས་པར་བསྐོར་བའི་སྐལ་བ་བཟང་བོ་བྱུང་བ་ཡང་
མཆོག་སྤྲུལ་རིན་པོ་ཆེ་འདི་ཁོ་ནས་བཀའ་དྲིན་ལས་བྱུང་བ་འཁུམས་
སོ། །དེ་སྐབས་སུ་བསྭེ་དགོན་དང་། རྩི་ནང་ཀིརྟི་དང་། སྤྲོ་
ཚུགས་སྣང་ཞིག་དང་རྟོགས་ལྡན ཅོག་ལོ་ཨ་དཔའ་ཐར་མོ་སོགས་
དགོན་ཁག་གོང་འོག་གི་བླ་སྤྲུལ་སེར་མོ་ཡོངས་ཀྱིས་གུས་བཀུར་རྒྱ་ཆེར་
མཛད་པ་དང་། ཁྱད་པར་དུ་རེ་ལྟོས་འཆའ་བའི་ལྷ་འབངས་ཡོངས་
དང་། མི་དབང་ཆེ་དགུ་བཅས་ཀྱིས་སྐྱབས་མགོན་རྣམ་གཉིས་ཀྱི་
ཞབས་པད་གཙུག་ཏུ་བཀུར་ཏེ་ཆིབས་བསུ་སོགས་དགའ་སྟོན་གྱི་ཡོ་
ལང་རྒྱ་ཆེན་པོ་བྱུང་བ་ཡང་དམ་པ་འདིའི་བཀའ་དྲིན་ནོ། །དེ་ལྟར་
དམ་པ་མཆོག་གི་ཐུགས་རྗེ་ལས་གོང་ན་མདོ་སྔགས་ཀྱི་རྣལ་འབྱོར།
བར་དུ་ཆོས་སྲིད་ཀྱི་གཞུང་འཛིན། གཤམ་ན་འདོན་ཆོས་ཀྱི་སྐྱོར
•222-



སྦྱངས། སྤྱིར་སྡོམ་གསུམ་གྱི་ཉམས་ལེན། རྒན་གཞོན་གྱི་བརྩི་
འཇོག ཐུགས་མཐུན་ཁྲིམས་གཙང་གི་སྒོ་ནས་ལུང་རྟོགས་ཀྱི་
བསྟན་པ་རིན་པོ་ཆེ་བཤད་སྒྲུབ་ཡ་མ་བྲལ་བས་སྒོ་ནས་འཛིན་སྐྱོང་
སྤེལ་གསུམ་མཛད་པས་དད་ལྡན་དྭངས་པ་འདྲེན་པའི་མིག་རྒྱན་དུ་
གྱུར་བ་ནི། མཆོག་སྤྲུལ་རིན་པོ་ཆེའི་བཀའ་དྲིན་ཁོ་ན་ལས་བྱུང་བ་
ཡིན་པས་འདི་ཙམ་གྱིས་བཀའ་དྲིན་ཡང་བསྐལ་བའི་མཐའ་ལ་གཞལ་
དུ་མེད། །ཞེས་དགོན་གོང་འོག་གི་ཤེས་ལྡན་རྣམས་མགྲིན་གཅིག་
གོ །རབ་གནས་ཆུ་སྤྲེལ་ལོའི་ནག་ཟླའི་ཉ་ལ་ཐར་མོ་བྱང་ཆུབ་གླིང་དུ།
མཁའ་སྤྱོད་ཉེ་ལམ་རྩ་བའི་སྒྲུབ་སྡེ་དང་། བཀྲ་ཤིས་ཕུན་ཚོགས་གླིང་
གི་གྲྭ་ཚང་གཉིས་དང་། ཀིརྟི་རོང་དགོན་མཚན་ཉིད་དགོན་སོགས་
ནས་ཡོང་བའི་སེར་སྐྱ་སྟོང་ཕྲག་གསུམ་ལྷག་ལ་དཔལ་དུས་ཀྱི་འཁོར་
ལོའི་དབང་ཆེན་གྱི་སློབ་མ་རྗེས་འཛིན་སྟ་གོན་དང་། བྱིས་པ་
འཇུག་པའི་དབང་བདུན་དང་། མཆོག་དབང་གོང་འོག་གཉིས།
བདག་པོ་དང་བདག་པོ་ཆེན་པོའི་དབང་གཉིས་རེ་སྟེ་ཉིན་བདུན་མའི་
ལུགས་ལྟར་བསྐུར་བ་དང༌། གཞན་རིན་འབྱུང་དང་། མི་
-223 -



འཁྲུགས་པ། དུས་འཁོར་ལྷ་དགུའི་ཆོ་ག མདོ་གདུགས་སྒྲོལ་
གསུམ། ཆོས་སྤྱོད་ཆ་ཚང་། ཀུན་རིག གཙོ་འདུས། གྲྭ་
གསར་དག་ལ་ཉེར་མཁོའི་འདོན་ཆོས་ཅི་རིགས་པའི་ལུང་སོགས་
དབང་ལུང་མན་ངག་མཐའ་ཡས་པ་གནང་
། གྲུབ་མཐའ་སྣ་ཚོགས་
ནས་འོང་བ་རྣམས་ལ་འདོད་མོས་བཞིན་དགེ་ཚུལ་སློང་མང་དུ་བསྒྲུབ།
དབང་བཤད་སོགས་ལ་དགེ་སྡིག་སྤངས་བླང་གི་གནད་དུ་སོང་བ་མང་
གསུངས་ཏེ་མང་མང་ལ་ཕན་པ་བྱུང་། སྐྱ་སེར་ཡོངས་ལ་མཆོག་
སྤྲུལ་རིན་པོ་ཆེའི་ཞལ་གྱི་དཀྱིལ་འཁོར་མཐོང་བ་དང་། གསུང་གི་
བདུད་རྩི་མྱོང་བའི་སྐལ་བ་བྱུང་བས་རྒན་གཞོན་ཀུན་གྱི་སངས་རྒྱས་
དངོས་ཞེས་དང་འེ་ཅག་སྐལ་བ་བཟང་སོགས་ཞེས་རྒྱུད་ལ་ཕན་པ་ཆེར་
བྱུང་བའི་ངོ་མཚར་བའི་གཏམ་གླེང་མང་ངོ༌། །ཆུ་བྱ་ལོར་བསྭེ་
དགོན་པའི་གསོལ་ཁ་ལས་ཐོག་པ་རྣམ་རྒྱལ་ཕུན་ཚོགས་ཀྱིས་གསོལ་བ་
བཏབ་ངོར་མགོན་ཁང་ཨུ་ཙ་ལའི་ནང་དུ་མགོན་པོ་དྲཀྐད་ཕྱི་ནང་
གསང་གསུམ་གྱི་དབང་དང་། གསེར་ཞུན་མཆོད་སྤྲིན་གྱི་ལུང་།
གྲོང་མང་ཚང་གིས་ཐུན་མོང་མ་ཡིན་པའི་གསུངས་པའི་ཡིག་ཆའི་ཐོག་
•224-



ནས་རབ་གནས་མཛད་པ་དང་། སྦྱིན་བདག་ཞིག་གི་ངོར་མགོན་
པོའི་གཡང་འབོད་ནོར་བུའི་བང་མཛོད་ཅེས་པ་ལྗགས་རྩོམ་གནང་བ་
དང་། ཤིང་ཁྱི་ལོའི་ཟླ་བ་གཉིས་པ་དང་། ༡༩༩༤ལོའི་སྤྱི་ཟླ་
གསུམ་པའི་ཚེས་གཉིས་ནས་དཔལ་ཐུབ་བསྟན་ཕྱོགས་ལས་རྣམ་པར་
རྒྱལ་བའི་གླིང་དུ་བསྭེ་དགོན་དང་འབྲོག་དགེ་སོགས་དགོན་པ་དུ་མའི་
བླ་སྤྲུལ་གྲྭ་ཚང་དང་དབང་གྲལ་རྔ་ཡུལ་གསེར་མོ་ལྗོངས་ཀྱི་གདུལ་བྱ་
ཁྲི་ཕྲག་དུ་མ་ལག དཔལ་དུས་ཀྱི་འཁོར་ལོའི་དབང་མོ་ཆེ་རྫོགས་
པར་བསྐུར་བ་དང་། གདུལ་བྱ་ཁྲི་ཕྲག་དུ་མའི་རྒྱུད་སྟོང་གཟུགས་
ཕྱག་རྒྱ་ཆེན་མོའི་བག་ཆགས་ཁྱད་པར་ཅན་བཞག་པ་དང། མཁས་
པ་སྔ་ཕྱི་དུ་མའི་ལྗགས་ལས་འཁྲུངས་པར་དཀའ་བའི་ལེགས་བཤད་
རྣམས་ལུང་རིགས་ཀྱི་ལམ་ནས་སྤྲོས་ཏེ་གསུངས་པས་བླ་ཆེན་རྣམས་
ཆོས་བརྒྱད་ལ་ཞེན་པ་བཅད་པ་དང་། མཁས་པ་རྣམས་དགྱེས་པའི་
བློ་སྐྱེད་ཆེ་བ། རྣལ་འབྱོར་བ་རྣམས་ཉམས་ལེན་ལ་རྨོངས་པའི་
གནད་སེལ་བ་དང་། ཁྱིམ་པ་རྣམས་ཀྱང་དགེ་སྡིག་སྤངས་བླང་ལ་
བག་མེད་དུ་སྤྱོད་པ་ལ་སྐྲག་སྣང་བྱུང་བ་སོགས་མཆོག་དམན་སོ་སོར་
•225-



ཕན་པ་བླ་ན་མེད་པ་བྱུང་ངོ། དེ་དུས་ཀྱང་གནམ་གཤིས་ཀྱི་ཁད་
འཇམ་ཞིང་། དྲག་རླུང་ཕར་ཞོག་བསེར་བུ་ཙམ་ཡང་མེད་པར་
དབང་གྲལ་དུ་འཁོད་པ་རྣམས་ཀྱང་བག་སྤྲོ་སྟེ་དབང་ཚུལ་བཞིན་དུ་
ཉན་ཏེ་སྒོ་གསུམ་དགེ་ལ་བཀོལ་བ་བྱུང་ངོ༌། །ཤིང་ཁྱི་ལོར་དབེན་
གནས་བདེ་ཆེན་ཕོ་བྲང་དུ་བསྭེ་དགོན་དང་འབྲོག་དགེ་དགོན་སོགས་
དགོན་སྡེ་དུ་མའི་བླ་སྤྲུལ་དང་གྲྭ་བ་སུམ་བརྒྱ་ལྷག་སོགས་སེར་སྐྱ་དུ་མ་
ལ་ཟབ་ལམ་ནི་གུ་བདེ་ཆེན་སྙེ་མའི་ཆུན་པོ་ལ་དབང་བཅུ། བདེ་
མཆོག་ལྷ་ལྔའི་དཀྱིལ་འཁོར་ལ་དབང་གཅིག རྒྱུད་སྡེ་ལྔ་བ་གཙོ་
འདུས་དཀྱིལ་ཆོག་གི་སྟེང་ནས་དབང་གཅིག་དེ་གཉིས་ཀྱི་ཏིང་ངེ་
འཛིན་གྱི་དབང་གཉིས། མགོན་པོའི་བཀའ་ཆེན་བཅུ་གསུམ་ཐུན་
མོང་མ་ཡིན་པ་ཙིཎ་ཏ་མ་ཎིའི་འཕྲེང་བ་ཞེས་བྱ་བ་མགོན་པོ་བར་ཆད་
ཀུན་སེལ་མགོན་མཐིང་། མགོན་དཀར་ཡིད་བཞིན་ནོར་བུ་དབང་
གི་རྒྱལ་བོ་སོགས་དང་། མགོན་པོ་སྙིང་ཞུགས། ཀླུ་ཊ་པ་ལའི་
དགོས་བཀའ་ཡོངས་རྫོགས་གནང་། མགོན་པོ་དྲཀྐད་ཀྱི་ཕྱི་ནང་
གསང་གསུམ་གྱི་དབང་། བག་རྩེ་ལྕམ་སྲིང་གི་སྲོག་གཏད་དང་
-226-



བཅས་པ་གནང་བ་དང་། མགོན་པོ་གུར་ཁྲོ་བཅུ་བྲག་རྫོང་མའི་
དབང་། ཤངས་ཆོས་ཡོངས་རྫོགས་ཀྱི་ལུང་། སྨྱུང་གནས་ཕན་
ཡོན་དང་བཅས་པའི་ལུང་། རྟ་ཕྱག་ཁྱུང་གསུམ་གྱི་དབང་།
འཇམ་དཔལ་གསང་ལྡན་གྱི་དབང་ལེགས་པར་གནང་ཞིང་། འཇིག་
རྟེན་གསུམ་ན་རྙེད་པར་དཀའ་བའི་གདམས་པ་བུམ་པ་གང་བྱོའི་ཚུལ་
དུ་གནང་སྟེ། དབེན་གནས་བདེ་ཆེན་ཕོ་བྲང་དུ་བྱིན་གྱིས་བརླབས་
སོ། །འདི་དུས་རྟ་ཕྱག་ཁྱུང་གསུམ་དབང་བསྐུར་བས་བུད་མེད་དྲན་
པ་རྣལ་དུ་མི་གནས་པ་གདོན་གྱིས་བརླམས་པ་ཞིག་ལ་སྨན་བཅོས་དང་
རིམ་གྲོ་གང་གིས་ཀྱང་བཅོས་ཐབས་ཟད་པ་ཞིག་ལྷག་མེད་དུ་སངས་ཏེ།
དེང་སྐབས་དོན་ལྡན་གྱི་བྱ་བ་སྒྲུབ་བཞིན་པ་འདིའོ། །ཟབ་ཆོས་
འདི་རྣམས་ཞུས་པ་བོ་ནི། མཆོག་སྤྲུལ་རྡོ་རྗེ་འཆང་གི་ཐུགས་ཀྱི་བུ་
ཆེན་གཅིག་བུར་གྱུར་བ་གྲོང་མང་བ་བླ་མ་ངེས་དོན་ཉི་མ་ཞེས་པ་ཚེ
འདིའི་སྣང་ཞེན་ལྡོག་པ། ན་བུན་གྱི་གོས་གྱོན་པའི་རི་ལ་ཚེ་དང་
སྒྲུབ་པ་སྙོམ་པ། ཆོས་བརྒྱད་ཀྱི་བ་དན་རིང་ནས་བསྙལ་བའི་བཀའ་
གདམས་གོང་མའི་རྣམ་ཐར་ལྷུར་བཞེས་པ། རྒྱུད་སྡེའི་ཉམས་ལེན་
•22-



མང་བོ་དང་ཕྱི་ནང་དུས་ཀྱི་འཁོར་ལོའི་གནད་རྣམས་ཐུགས་སུ་ཆུད་པ་
ཁོང་གིས་ཞུས་པ་ཡིན་ནོ།
ཚ་
*
-
::
，
,
.
at
8
2
;
g-
ར
;
་ ན་
།
་་ན
པ
5
ཅ་
༤
ཀ
#*
,
ཀྱི་
..
མེ་བྱི་ལོའི་ （ ༡༩༩༦ ) ཟླ་བ་གསུམ་པའི་ཚེས་ཉི་
ཤུའི་ཉིན་ནས་སླར་མཆོག་སྤྲུལ་རིན་པོ་ཆེ་སངས་རྒྱས་དངོས་སུ་
མཐོང་ཞིང་དད་དང་དམ་ཚིག་གཙང་མའི་རྒྱུད་ཕྱུག་པའི་ཕྱུགས་ར་
སྟོད་མ་ནས་དུས་འཁོར་དབང་མོ་ཆེ་རྒྱས་པར་བསྐུར་བ་དང་། ཞོར་
དུ་ཚེ་དབང་ཡང་བསྐུར་ཏེ། གདུལ་བྱ་སྟོང་ཕྲག་དུ་མའི་རྒྱུད་ལ་སྐུ་
བཞིའི་ས་བོན་ཁྱད་པར་ཅན་བསྐྲུན་ཞིང་། ཆོས་སྲིད་ཀྱི་བྱ་བ་
• 228-



-
བསྒྲུབ་ཚུལ་ལ་བསླབ་བྱ་མང་དུ་གནང་བས་སྐྱ་སེར་ཀུན་ལ་བླང་དོར་
གྱི་སྒྲོན་མེ་མང་དུ་བསྐྲུན། སྔ་ལོར་ཤིང་ཕག་ལོ་ནས་གཟིམས་ཁང་
ཉི་འོད་འཁྱིལ་གསར་བཞེངས་ཀྱི་མགོ་རྩོམ་པ་ལོ་འདིར་ཁོང་ལ་བྲེལ་བ་
ཡང་ཅུང་ཆེ ལོ་འདིར་ཆོས་སྡེ་ཆེན་པོ་འཛམ་ཐང་གི་གཙང་བའི་རྡོ་
རྗེ་སློབ་དཔོན་ཆེན་པོ་རྗེ་བཙུན་ངག་དབང་ཡོན་ཏན་བཟང་བོས་བསྭེ་
དགོན་པར་ཟབ་མོ་གཞན་སྟོང་དབུ་མའི་དུས་ཁྲིད་གསུངས་པ་དང་།
དུས་འཁོར་དབང་ཆེན་གནང་བ་ལ་མཆོག་སྤྲུལ་རིན་པོ་ཆེས་མཎྜལ་
བཤད་པ་སོགས་ཁུར་ཆེན་གནང་སྟེ། མཁས་པ་མཁས་པའི་དྲུང་དུ་
མཛེས་ཞེས་པ་ལྟར་རྣམ་གཉིས་ཐུགས་ཡིད་གཅིག་ཏུ་འདྲེས། སྔ་སོར་
སྒོ་མང་ནས་བླ་མ་ཡོན་ཏན་བཟང་དང་། གཙང་སྤྲུལ་འཕྲིན་ལས་
རྣམ་རྒྱལ། བླ་མ་རིན་པོ་ཆེ་ཀུན་དགའ་ཐུགས་རྗེ་དཔལ་གསུམ་ག
འབྲོག་སྤྲུལ་བློ་གྲོས་རྣམ་རྒྱལ་གྱིས་རྒྱུད་སྡེ་རབ་འབྱམས་ཀྱི་དབང་
གནང་སྐབས་དབང་ཡིག་རྩད་མ་ཆོད་པས་འདི་སྐབས་མཆོག་སྤྲུལ་རྡོ་
རྗེ་འཆང་གིས་བླ་མ་རྣམ་པ་གསུམ་དང་། འཛམ་ཐང་གི་སྤྲུལ་སྐུ་བཅུ་
ཕྲག་ཙམ་དང་། བསྭེ་དགོན་པའི་གྲྭ་བ་སུམ་ཅུ་སྐོར་ལ་དུས་འཁོར་
-29-



སྡོམ་པ་ཆེན་པོ། དཔལ་སངས་རྒྱས་ཐོད་པ། གསང་འདུས་ཡེ་ཤེས་
ཞབས་ལུགས་ཀྱི་དབང་རྒྱས་པར་གནང་། མེ་གླང་ལོར་གཞན་སྟོང་
དབུ་མ་ཆེན་པོའི་དུས་ཁྲིད་དང་བསྟུན། ཆོས་སྡེ་ཆེན་པོ་དཔལ་ཐུབ་
བསྟན་ཕྱོགས་ལས་རྣམ་རྒྱལ་གླིང་གི་ལུང་རིགས་འབུམ་ཕྲག་སྒྲོག་པའི་
ཆོས་རའི་གཙུག་ལག་ཁང་དུ། བསྭེ་དགོན་པའི་གྲྭ་ཚང་ཡོངས་རྫོགས་
དང་། ཤར་འཛམ་ཐང་མགོ་ལོག་ལོང་སྐྱ་དགོན། གཙང་སྐོར་གོང་
འགབ་གཉིས། ལྕམ་མདའ་དགོན། ཁང་སར་དགོན། རྔ་ཡུལ་
ཐར་མོ་དགོན། ཨ་དཔལ། འབྲོག་དགེ་དགོན། རྩི་ནང་
དགོན གོས་རྩེ་དགོན། ཡར་ཐང་དགོན་བཅས་ཆོས་སྡེ་ཆེ་ཆུང་
བཅུ་གསུམ་ནས། མཁན་པོ་དང་ཁྲི་བ། བླ་མ་དང་སྤྲུལ་སྐུ་
དགེ་བཤེས་དང་ཚེ་མཚམས་པ་དང་རི་ཁྲོད་པ་སོགས་མདོར་ན་རྒྱལ་
བའི་བསྟན་པ་སྤྱི་དང་ཁྱད་པར་དུ་དཔལ་ལྡན་ཇོ་ནང་བའི་བསྟན་པ་
རིན་པོ་ཆེ་རང་གི་སྲོག་ལས་ཀྱང་གཅེས་པར་འཛིན་པའི་རིམ་གཉིས་
རྣལ་འབྱོར་གྱི་གདངས་དང་ལྡན་པའི་སྦྱོར་དྲུག་པ། དགོན་སྡེ་སོ་
སོའི་རྒྱུད་སྡེའི་ཆོ་གའི་ལས་བྱེད་པའི་ཁྲི་བ། མདོ་སྔགས་གཞུང་
-130-



ལུགས་རྒྱ་མཚོ་འཆད་ཉན་མཛད་པའི་མཁན་པོ་དང་དགེ་བཤེས།
ཚེ་འདིར་བློས་བཏང་བའི་རི་ཁྲོད་པ། འདུ་འཛིའི་སྤྲོས་པ་གཅོད་
པའི་ཚེ་མཚམས་པ། ལུང་གིས་མངོན་པར་མཐོ་བའི་བླ་མ་སོགས་གྲྭ་
བ་བརྒྱ་ཕྲག་དུ་མ་ལ་ཁམས་གསུམ་ཆོས་ཀྱི་རྒྱལ་བོ་ཆེན་པོ་ཀུན་མཁྱེན་
དོལ་པོ་བ་ཤེས་རབ་རྒྱལ་མཚན་དཔལ་བཟང་བོའི་གསུང་འབུམ་
འཛམ་ཐང་བསྐྱར་དཔར་པོད་བདུན་ལས། ཐོག་མར་ངེས་དོན་
དབུ་མ་ཆེན་པོའི་ཤིང་རྟའི་ལམ་སྲོལ་གངས་རིའི་ཁྲོད་དུ་གསར་དུ་ཕྱེ་
བའི་རྟོག་གེ་བ་བྱེ་བའི་བློ་ལས་འདས་པའི་རི་ཆོས་ངེས་དོན་རྒྱ་མཚོའི་
དབུ་བཟུང་སྟེ། ངེས་དོན་མཐར་ཐུག་དེ་ཁོ་ན་ཉིད་གསལ་བྱེད།
ལྟ་ངན་མུན་སེལ་ཉི་ཤུ་ལྔ་བའི་རྣམ་བཤད། ཁྲི་བརྒྱད་སྟོང་བ།
ཉི་ཁྲི་ལྔ་བའི་རྣམ་བཤད་རྫོགས་ལྡན་ལུགས་གསུང་འབུམ་ཡོངས་
གསལ་དག་སྙན་གསུམ་གྱི་སྒོ་ནས་ལུང་རྒྱས་པར་གནང་། ཐང་བོ་
ཆེས་མཛད་པའི་ཀུན་མཁྱེན་རིན་པོ་ཆེའི་རྣམ་ཐར་དགེ་ལེགས་ནོར་
བུའི་འཕྲེང་བ་ཞེས་བྱ་བ། ཇོ་བཟང་ཆེན་པོས་མཛད་པའི་ཀུན་
མཁྱེན་ཡབ་སྲས་བཅོ་ལྔའི་རྣམ་ཐར། ཐམས་ཅད་མཁྱེན་པ་ཏཱ་
•231-



ར་ནཱ་ཐའི་གསུང་འབུམ་འཛམ་ཐང་བསྐྱར་དཔར་མ་པོད་ཀ་ནས་ཆའི་
བར་དང་། ཐོར་བུ་ཡོངས་རྫོགས་ཀྱི་ལུང་རྣམས་གནང་། ལོ་འདིའི་
ཟླ་བ་དགུ་བའི་ཚེས་གསུམ་ནས་ཉེར་བདུན་ཕྱི་མའི་བར་ལ་རྗེ་བཙུན་
རིན་པོ་ཆེའི་གསུངས་འབུམ་གྱི་ཆ་ནས་ཛ་བར་དང་། དེའི་གསུང་
འབུམ་གྲལ་དུ་དཔར་ལ་མ་འཁོད་པའི་རྗེ་བཙུན་སྒྲོལ་བའི་མགོན་པོའི་
གསུང་གི་བདག་མི་འགྱུར་བའི་བདེ་བ་ཆེན་པོའི་ཡེ་ཤེས་རྡོ་རྗེའི་ཤིན་
ཏུ་གསང་བའི་རྣམ་ཐར། ཀླུ་མོ་དབྱངས་ཞེས་བྱ་བའི་རྣམ་ཐར་ལོ་
རྒྱུས་མདོར་བསྡུས། རྒྱུད་ཀྱི་རྒྱལ་བོ་དཔལ་དུས་ཀྱི་འཁོར་ལོའི་
བསྡུས་རྒྱུད། ས་བཟང་མ་ཏི་པཎ་ཆེན་གྱིས་མཛད་པའི་བྱང་ཆུབ་
སེམས་དཔའི་སྤྱོད་པ་ལ་འཇུག་པའི་རྣམ་པར་བཤད་པ་གཞུང་དོན་
རབ་གསལ་སྣང་བ་དང་བཅས་ལུང་རྒྱུན་བདུད་རྩིའི་ཐིགས་འཕྲེང་
གནབ དཔལ་ལྡན་ཇོ་ནང་བའི་ངེས་དོན་གྱི་བསྟན་པ་རིན་པོ་ཆེ་
འདི་ལ་སྲོག་འཛིན་སྨན་གྱིས་སྦྱོར་བ་མང་དུ་བསྡེབས་པ་འདི་ལྟ་བུ་ལ་
ངེས་དོན་གྱི་བསྟན་པ་འཛིན་པའི་སྐྱེས་བུ་ཟེར་གྱི། གཞན་དུ་ན་སྐུ་
གསུང་ཐུགས་རྟེན་དང་གཙུག་ལག་ཁང་རེ་བཞེངས་ཏེ། ཁོ་བོས་
•232.



བསྟན་པ་འཛིན་པ་རློམས་པ་ནི། ཡན་ལག་བརྒྱད་ལྡན་མཚོ་འགྲམ་དུ་
བ་ཚུའི་ཁྲོན་པ་བརྐོ་བ་ཙམ་དུ་ཟད་དོ། །མཆོག་སྤྲུལ་རིན་པོ་ཆེ་འདི་
ལ་རྗེ་བཙུན་རིན་པོ་ཆེའི་གསུང་འབུམ་གྱི་ལུང་རྒྱུན་བཞུགས་ཚུལ་ནི།
བརྒྱུད་རིམ་གཉིས་ཏེ། རྗེ་བཙུན་ཐམས་ཅད་མཁྱེན་པ་དང་།
གྲུབ་ཆེན་བློ་གྲོས་རྣམ་རྒྱལ། གྲུབ་ཆེན་ངག་དབང་འཕྲིན་ལས།
ངག་དབང་བསྟན་འཛིན་རྣམ་རྒྱལ། ཀུན་བཟང་འཕྲིན་ལས་རྣམ་
རྒྱལ རྟོགས་ལྡན་ལྷུན་འགྲུབ་རྒྱ་མཚོ། དཀོན་མཆོག་འཇིགས་
མེད་རྣམ་རྒྱལ། མཁན་ཆེན་ངག་དབང་ཆོས་འཕེལ། ངག་
དབང་ཆོས་འཕགས་རྒྱ་མཚོ་སོགས་འདི་འཛམ་ཐང་ནས་བརྒྱུད་ཚུལ།
སྡེ་དགེ་ཀ་ཐོག་ནས་རྒྱུད་ཚུལ་ནི། རྗེ་བཙུན་ཐམས་ཅད་མཁྱེན་པ།
མཁན་ཆེན་ལུང་རིགས་རྒྱ་མཚོ། བློ་གྲོས་རྣམ་རྒྱལ། ཆོས་རྗེ་
ངག་དབང་འཕྲིན་ལས། གྲུབ་བརྙེས་ཀུན་བཟང་དབང་བོ།
རིག་འཛིན་ཚེ་དབང་ནོར་བུ། ཀུན་མཁྱེན་ཆོས་ཀྱི་འབྱུང་གནས།
ཀརྨ་ཚེ་དབང་ཀུན་ཁྱབ། དབོན་སྤྲུལ་ངག་དབང་རྡོར་རྗེ།
མཆོག་སྤྲུལ་ཀརྨ་རཀྵ། ཀརྨ་འོད་གསལ་འགྱུར་མེད་དེ་དེ་ལྟར་རྒྱུད་
•134•



རིམ་གཉིས་ལས། རྗེ་ངག་དབང་ཆོས་འཕེལ་རྒྱ་མཚོ། འབྲོག་
དགེ་ཀུན་དགའ་ཡོན་ཏན་རྒྱ་མཚོ། དཔལ་ལྡན་རྣམ་སྣང་རྡོ་རྗེ།
ཀུན་དགའ་འགྱུར་མེད་ཆོས་ཀྱི་དབང་ཕྱུག དཀོན་མཆོག་གསང་
བ་མཐའ་ཡས་དང་འཇམ་དཔལ་བཞད་པའི་རྡོ་རྗེ་གཉིས་ཀྱི་བཀའ་
དྲིན་ལས། ཀུན་དགའ་ཤེས་རབ་ཆོས་འཕེལ་རྒྱ་མཚོ་བདག་ལའོ་
ཞེས་བཀའ་བསྩལ་ཏེ། ལུང་གི་རྒྱུད་པ་ཚད་ལྡན་སོགས་རྒྱུད་རིམ་
ལྟར་ལེགས་པར་གསུངས་སོ། །དེ་ནས་ཟླ་བ་བཅུ་བའི་ཚེས་བཅུ་
གསུམ་ནས་དགོན་འདིར་སྦྱིན་བདག་ཆེར་གཏོང་འབུལ་བྱེད་པའི་
གད་དར་གྱིས་ཞུས་ངོར། དཔལ་ཐུབ་བསྟན་ཕྱོགས་ལས་རྣམ་པར་
རྒྱལ་བའི་གླིང་དུ་དུས་འཁོར་དབང་མོ་ཆེ་རྫོགས་པར་བསྐུར་ཏེ།
སེར་སྐྱ་ཁྲི་ཕྲག་དུ་མ་ལ་དབང་བཤད་དང་སྦྱར་ཏེ་དམ་པའི་ཆོས་ཀྱི་
བསླབ་བྱ་མང་དུ་གསུངས་པས་རྒྱུད་ལ་དབང་དང་གསུང་གི་བྱིན་
བརླབས་ཞུགས་པའི་དགེ་མཚན་ངོམ། ས་ཕོ་སྟག་གི་ལོའི་ཟླ་བ་དྲུག་
པའི་ཚེས་བཅུ་ནས་བཅོ་ལྔའི་བར་ལུང་རིགས་འབུམ་ཕྲག་སྒྲོགས་པའི་
ཆོས་ར་ཆེན་མོའི་ནང་དུ། རང་དགོན་དང་འབྲོག་དགེ་དགོན་པའི་
-234-



གྲྭ་ཚང་ཡོངས་ལ་གྲོང་མང་པཎྜི་ཏའམ་དཔལ་རིག་འཛིན་རྣམ་སྣང་རྡོ་
རྗེའི་གསུངས་འབུམ་པོད་བཞིའི་བཀླགས་ལུང་རྫོགས་པར་གནང་བ་
དང་། ས་ཡོས་ལོར་རང་དགོན་གྱི་ཆོས་ར་ཆེན་མོ་ལུང་རིགས་
འབུམ་ཕྲག་སྒྲོགས་པའི་དགའ་ཚལ་དུ་གྲྭ་ཚང་ཡོངས་ཀྱིས་གསོལ་བ་
བཏབ་ངོར། རྗེ་བཙུན་ཐམས་ཅད་མཁྱེན་པའི་ལམ་རིན་བདུད་
རྩིའི་ཉིང་ཁུ་དང་། བྱང་ཆུབ་སེམས་དཔའི་སྤྱོད་པ་ལ་འཇུག་པ་རྫ་
དཔལ་སྤྲུལ་རིན་པོ་ཆེ་ཨོ་རྒྱན་འཇིགས་མེད་ཆོས་ཀྱི་དབང་བོའི་བཀའ་
ཆོས་སུ་གནང་སྐབས་ཁོང་གི་སྲས་ཀྱི་ཐུ་བོ་མཁན་ཀུན་དགའ་དཔལ་
གྱིས་ཟིན་བྲིས་སུ་བཏབ་པ་འགྲེལ་བ་ཁ་གསལ་བོ་ཅན་ཏེ་གཞུང་དེ་
གཉིས་ལུང་དང་རིགས་པའི་རྒྱབ་རྟེན་དང་སྒྲུབ་བྱེད་མཐའ་ཡས་པ་
བཀོད་དེ་ཟླ་བ་འགའ་ལ་འཆད་ཉན་མཛད་པས་བློ་སྐྱེད་དང་སེམས་
རྒྱུད་འདུལ་བ་ལ་ཕན་པ་བྱུང་། དེ་ཡང་རྟོག་གེ་བ་ལྟར་ཚིག་འཁྲི་སྐམ་
པོ་དང་། ཕྱི་བལྟས་སུ་མ་སོང་བར་ནང་རྒྱུད་ལ་སྦྱར་བའི་སྐྱེས་བུ་
གསུམ་གྱི་ལམ་གྱི་ལུས་ཡོངས་སུ་རྫོགས་པ་དང་རྒྱལ་སྲས་བྱང་ཆུབ་སེམས་
དཔའི་ཉམས་ལེན་གྱི་གནད་དྲིལ་བའི་གཞུང་དོན་ཉིན་མོར་ལྟར་
•235•



གསལ་བར་མཛད་པ་དང་། དགོས་པ་ཡང་དེང་སྐབས་བསྐྱེད་རྫོགས་
སོགས་མདོ་སྔགས་ཀྱི་ཉམས་ལེན་ལ་བརྩོན་པ་རྣམས་མང་ཐོས་ཀྱི་སྒྲོན་
མེ་དང་བྲལ་ཕྱིར་བླང་དོར་གྱི་ཚུལ་ལ་རྨོངས་པ་དང་། ཕྱོགས་རེ་ཙམ་
གྱིས་ཐོས་པ་ཡོད་ཀྱང་ལག་ལེན་དུ་འདེབས་ཚེ་ཉམས་ལེན་གྱི་གནད་ལ་
འཐོམ་པས་དོན་ལྡན་གྱི་མཁས་པ་དགྱེས་པའི་ཡང་དག་པའི་ལམ་
བཟང་བོ་ཕྱོགས་ཀུན་ནས་བྲལ་བར་མཐོང་སྟེ། ཐུགས་བརྩེ་བ་སྙིང་རྗེ་
ཆེན་པོས་མ་བཟོད་པར། རྒྱུད་པ་གསུམ་གྱི་གདམས་པའི་ཆུ་བོ་གཅིག་
ཏུ་དྲིལ་བའི་གང་ཟག་གཅིག་འཚང་རྒྱ་བའི་མན་ངག་གི་གནད་མང་
བོར་གསལ་བར་མཛད་པས་ལོ་ཟླ་མང་བོ་ལ། འཆད་ཉན་བྱེད་ཁུལ་
རྣམས་ཟིལ་གྱིས་གནོན་པར་བྱེད་པའི་བློ་སྐྱེད་དང་སེམས་ལ་ཕན་པའི་
བདུད་རྩི་སོགས་ལེགས་བཤད་ཀྱི་སྒྲོན་མེ་མང་དུ་བསྐྲུན་ཏོ། །སྤྱིར་
ཁོང་གིས་ལོ་རེར་བཞིན་རིས་མོས་སུ་བཀའ་ཆོས་དང་ཐུགས་རྗེ་ཆེན་
པོའི་དབང་གིས་སེར་སྐྱ་ཀུན་ལ་བདུད་རྩིའི་ཆོས་སྦྱིན་མཛད་པ་གསལ་
བ་ལྟར་རོ། །ལོ་འདིའི་གནམ་ལོ་གསར་ཚེས་ལ་དགུང་གྲངས་བརྒྱད་
ཅུ་བྱོན་པའི་གྱ་སྟོན་དང་། གཟིམས་ཁང་ཉི་འོད་འཁྱིལ་གྲུབ་པ་
-236 -



-
དུས་མཉམ་བྱུང་བའི་གྲྭ་ཚང་དང་འབྲོག་དགེ་སོགས་དགོན་སྡེ་དུ་མ་
ནས་དགའ་སྟོན་གྱི་འབུལ་ཆེན་དང་། ལྷ་འབངས་ཀྱི་གཙོས་གྲུབ་
མཐའ་རིས་མེད་ཀྱི་ཁྱིམ་པ་རྣམས་ཀྱིས་ཀྱང་འབུལ་ཆེན་བཏེགས་པའི་
ཡོ་ལང་སོགས་མང་ཡང་འདིར་མི་སྤྲོའོ། །ལྕགས་འབྲུག་ལོར་དགེ་
ལྡན་ལེགས་བཤད་གླིང་གི་ཁྲི་ཟུར་བ་སྤྲུལ་བའི་སྐུའི་ཞུ་བ་བོ་མཛད་དེ།
གྲྭ་བ་ཉུང་ཤས་ལ་གཟིམས་ཁང་ཉི་འོད་འཁྱིལ་དུ་ཇོ་ནང་རྗེ་བཙུན་
སྒྲོལ་བའི་མགོན་པོའི་གསུངས་འབུམ་ལས་ལུང་གི་ཆ་ཅན་དང་།
ཀོང་སྤྲུལ་རིན་པོ་ཆེས་བསྒྲིགས་གནང་མཛད་པའི་སྔ་འགྱུར་རྙིང་མ་
དང་བཀའ་གདམས་གསར་རྙིང་། ས་སྐྱའི་ལམ་འབྲས་སྐོར།
དྭགས་པོ་བཀའ་རྒྱུད་ཀྱི་བཀའ་རྒྱུད་ཡ་བཞི་ཟུང་བརྒྱད་ཀྱི་རྩ་བའི་
གདམས་ངག་ཡོངས་རྫོགས་དང་། མཉམ་མེད་ཤངས་པ་བཀའ་
རྒྱུད་ཀྱི་གདམས་མཛོད་ཤངས་སྐོར་དང་། ཕ་དམ་པའི་ཞི་བྱེད་ལམ་
ལྔའི་དབང་ལུང་དང་། མ་ཅིག་གི་གཅོད་སྐོར་རྩ་བ་ཡན་ལག་གི་
ཆོས་ཚན་ཡོངས་རྫོགས་དང་། ཇོ་ནང་སྤྱི་ནོར་ཆེན་པོ་དུས་འཁོར་
སྦྱོར་དྲུག་གི་བསྐྱེད་རྫོགས་ཀུན་གྱི་རྩ་བ་དང་། ཞི་བ་སྦས་པའི་
-237 -



ལུགས་ཀྱི་བཀའ་བབས་དྲུག་ལྡན་དང་། དཔེ་མེད་མཚོའི་ལུགས་ཀྱི་
སྦྱོར་དྲུག་ནགས་རིན་ནས་རྒྱུད་པ། གྲུབ་ཐོབ་མགོན་པོ་རྡོ་རྗེ་བས་རྡོ་
རྗེ་ཕག་མོ་ལས་དངོས་སུ་གསན་པའི་སྦྱོར་དྲུག་ཨོ་རྒྱན་སྙན་རྒྱུད་དུ་
གྲགས་པ་སྟེ་སྒྲུབ་རྒྱུད་ཤིང་རྟ་ཆེན་པོ་བརྒྱད་ཀྱི་གདམས་ངག་ཟབ་མོ་
དག་དང་། དེ་དག་གི་ཐོག་ཏུ་ཁྲིད་ཕྲན་སྐོར་དུ་གྲགས་པ་གྲུབ་བརྒྱའི་
དབང་ལུང་མི་ཏྲ་ཁྲིད་དྲུག ཀུན་མཁྱེན་ཕྱོགས་རྒྱལ་བའི་གསུང་གི་
ཐོར་བུ་མང་བོ། ཇོ་ནང་ཁྲིད་བརྒྱ་སོགས་མདོར་ན་ཟླ་བ་གཅིག་ཙམ་
དུ་ཕལ་བའི་མཚན་ཙམ་ཡང་ཐོས་མ་མྱོང་བའི་ཆོས་ཚུལ་རྒྱ་མཚོ་ལྟ་བུ་
གནང་བས་ཁོ་ཡ་མཚན་ཏེ། སྤྲུལ་བའི་སྐུ་ཁོང་དང་དགེ་བཤེས་
འགའ་རེས་ཨ་ཕ་ཕ་འདི་ལྟ་བུའི་ཆོས་ཀྱི་གཏེར་མཛོད་ཆེན་པོ་ང་ཚོའི་
གམ་དུ་བཞུགས་བཞིན་དུ་རང་ཅག་ཆོས་ཀྱི་མུ་གེས་ཤི་དགོས་ན་ཨ་རེ་
ཕང་ཞེས་ཐུགས་གཟུར་གནས་ཀྱི་གཏམ་གླེང་ངོ་། །སྤྲུལ་སྐུ་འདིའི་
མཚན་ལ་སྒོ་རུ་སྤྲུལ་སྐུ་ཞེས་ཡོངས་གྲགས་སོ། །རབ་གནས་ལྕགས་
འབྲུག་ལོ་སྤྱི་ལོ་ ༢༠༠༠ལོ། འབྲོག་དགེ་ངེས་དོན་བསམ་འགྲུབ་
གླིང་དུ་ཕེབས་ཏེ། མགོན་དཀར་ཡིད་བཞིན་ནོར་བུའི་གཡང་སྒྲུབ་
- 238 -



དང་། བུམ་སྒྲུབ་རྒྱ་ཆེར་མཛད་ཅིང་སྦྱིན་བདག་རྣམས་ཀྱི་འདོད་པ་
ཇི་བཞིན་དུ་བསྐངས་པ་དང་། དེ་ལོ་དཀར་ཆུ་རྒྱས་པ་དང་།
ལོ་ཏོག་ལེགས་པ་སོགས་བྱུང་། དེ་མིན་ལྷ་སྡེའི་མང་ཚོགས་ལ་དྲག་
པོ་སུམ་སྒྲིལ་གྱི་དབང་དང་ཚེ་དབང་སོགས་གནང་སྟེ་ཐུགས་དགྱེས་
པའི་ཚུལ་གནང་སྟེ་ཁྱིམ་པ་རྣམས་ལ། སོ་སོའི་མོས་པ་དང་མཐུན་
པར་དགེ་བསྙེན་དང་སྐྱབས་འགྲོ་སེམས་བསྐྱེད་སོགས་ཀྱི་སྡོམ་པ་
གནང་བ་དང་། དགེ་སློང་སུམ་ཅུ་ལྷག་དང་དགེ་ཚུལ་བཞི་བཅུ་
ལྷག་སྟེ་ཁྱོན་བསྙེན་རྫོགས་དང་དགེ་ཚུལ་བདུན་ཅུ་ལྷག་ལ་བཅོམ་
ལྡན་འདས་ཀྱི་བསྟན་པའི་གཞི་མ་དམ་པའི་ཆོས་འདུལ་བ་ནང་བཞིན་
བསྙེན་རྫོགས་སོགས་ལ་བཀོད་དེ་འདུལ་བའི་བསྟན་ལ་ཕྱག་རྗེས་བཞག
དེ་ནས་སེར་སྐྱ་སྟོང་ཕྲག་གསུམ་ཙམ་ལ་གཏེར་ཆེན་རིག་རྩལ་དྲི་མེད་
གླིང་བའི་གཏེར་གསལ་ལས་བྱུང་བའི་སྟེང་གདོན་གཟའ། བར་
གདོན་རྒྱལ་བོ། འོག་གདོན་ཀླུའི་གཉེན་པོར་བསྔགས་པའི་རྟ་ཕྱག་
ཁྱུང་གསུམ་གྱི་དབང་བསྐུར་རྒྱས་པར་གནང་། ཚེས་བཅུ་གསུམ་
ཉིན་ནས་གྲུབ་རྒྱལ་ལུགས་ཀྱི་ཚེ་དབང་ཞིག་གསུངས་ནས་དབང་དེའི་
•239-



མཐར་མཎྜལ་གྱི་མཐར་མཆོག་སྤྲུལ་རིན་པོ་ཆེ་ནས་གྲྭ་ཚང་དང་མི་སྡེ་
ལྷ་སྡེ་ཀུན་ལ་མཐར་ཞལ་གདམས་འདི་གནང་སྟེ། འོ་ལེགས་སོ་རང་
རེ་སྔོན་གྱི་སྨོན་ལམ་ཁྱད་པར་ཅན་གྱི་རྟེན་འབྲེལ་ལས། བླ་སློབ་
དང་ཡོན་བདག་གི་འབྲེལ་བ་འདི་སྐལ་བ་བཟང་བོར་བྱུང་། རང་
རེ་བླ་སློབ་ཐམས་ཅད་གཞུང་ཚད་ལྡན་ལས་བཤད་པ་ལྟར་གྱི་བླ་མ་
དང་སློབ་མའི་མཚན་ཉིད་ཚང་རྒྱུ་དཀའ་མོ་རེད། འོན་ཀྱང་ཕྱོགས་
མཐུན་ཙམ་རེ་གཉིས་ཀའི་ཆ་ནས་དགོན་འདིར་དབང་ཆེ་ཆུང་བརྒྱད་
བརྒྱ་ལྷག་དང་། དགེ་ཚུལ་སློང་གི་སྡོམ་པ་སྦྱིན་པ་ལྔ་བརྒྱ་ལས་
བརྒལ་བ་ངེས་པར་བསྒྲུབས། ད་ནི་རྒན་པོར་གྱུར་བའི་ཆོས་མཚམས་
འདི་ནས་ཞོག ད་ལྟ་རང་རེ་མ་ཟད་འབྲོག་དགེ་དགོན་ཀུན་དགའ་
དཔལ་བཟང་གི་སློབ་མ་མཁར་བླ་ཀུན་དགའ་དར་རྒྱས་དང་།
མཁར་བླ་བསྟན་པ་ཆོས་འཕེལ་གྱི་སློབ་མ་ཀུན་དགའ་ཡོན་ཏན་རྒྱ་མཚོ་
དཀོན་མཆོག་ཡོན་ཏན་རྒྱ་མཚོ་སོགས་ནས་ད་ལྟ་རང་རེ་ལ་ཐུག་གི་
བར་བླ་མ་དང་སློབ་མའི་འབྲེལ་བ་མ་ཆད། ཆོས་འབྲེལ་གཙང་མ་
ལ་སེལ་མ་ཞིག གདམས་ངག་གི་སྣོད་ཁ་མ་ལོག ཡོན་མཆོད་ཀྱི་
140-



འབྲེལ་བ་མ་འཆུགས་པ་ཡིན། ད་ནི་ཉི་མ་དེ་རིང་ནས་རྡོ་རྗེ་སློབ་
དཔོན་མཁན་ཀུན་དགའ་དཔལ་ལྡན་ཡིན་གསུངས་ནས་མགུལ་དར་
གནང་། ཁྱོད་ཀྱིས་བཤད་སྒྲུབ་གཉིས་ཀྱི་ཁུར་ལེན་དགོས་གསུངས།
གསར་བུ་རྣམས་ཀྱིས་སྒྲ་ཚད་སྙན་ངག་སོགས་སྦྱང་དགོས་མོད།
གཙོ་བོ་རྒྱལ་བའི་བསྟན་པ་རིན་པོ་ཆེའི་ནང་མཛོད་ཐེག་པ་ཆེན་པོའི་
གཞུང་ལུགས་བྱམས་པ་ཀླུ་ཐོགས་སོགས་ཀྱིས་མཛད་པའི་བསྟན་བཅོས་
རྩ་འགྲེལ་དང་། འཛམ་གླིང་རྒྱན་དྲུག་སོགས་ཀྱིས་མཛད་པའི་
བསྟན་བཅོས་ཚད་ལྡན་དང་། ཁྱད་པར་རང་རེ་རྒྱལ་བ་ཇོ་ནང་
བའི་སྒྲུབ་བརྒྱུད་རིན་པོ་ཆེ་སྦྱོར་བ་ཡན་ལག་དྲུག་གི་སྒྲུབ་སྡེ་འདི་མི་
ཉམས་པ་གལ་ཆེ། འདི་མ་ཉམས་པ་ཞིག་བྱུང་ན་གཞན་པ་ཐམས་
ཅད་ཡོད་ན་ཕུན་སུམ་ཚོགས་པའི་ཡན་ལག་ཡིག གལ་ཏེ་སྦྱོར་དྲུག་
གཅིག་བུ་མ་ཉམས་ན་རྒྱལ་བ་ཇོ་ནང་བའི་བསྟན་པ་མ་ཉམས་པ་ཡིན་
པས་བཀའ་དྲིན་ཆེ་གསུངས། མཁན་ཀུན་དགའ་དཔལ་ལྡན་གྱིས་
ཀྱང་ཁོང་གི་ཐུགས་དགོངས་ལྟར་ལེགས་སོ་ལན་འབུལ་བ་དང་། དེ་
ནས་བསྔོ་བ་དང་སྨོན་ལམ་རྒྱལ་བ་རྒྱ་མཚོ་མ་རྒྱས་པ་གནང་ནས།
-241 -



གཙུག་ལག་ཁང་གི་རྡོ་གཅལ་དུ་ཁྲི་ཆེན་པོ་ལ་བཞུགས་ཏེ། དད་ལྡན་
མང་ཚོགས་ལ་མཇལ་ཁ་གནང་། སྐྱ་སེར་ཐམས་ཅད་ཀྱིས་ད་ལྟ་
གསེར་ཞལ་མཇལ་བའི་དགའ་སྤྲོ་དང་། དགུང་ལོ་སྨིན་ཚུལ་
གནང་བའི་ཕྱིན་ཆད་མི་མཇལ་ལམ་སྙམ་པའི་མྱ་ངན་སྐྱེ་བ་གཉིས་ཕན་
ཚུན་འགྲན་པ་ལྟར་གྱུར་ནས་མིག་ནས་མཆི་མ་དང་ཤུགས་རིང་འདོན་
པ་སོགས་བྱེད་དོ །ཤེས་ལྡན་ཕལ་གྱིས་ད་ཞིང་གཞན་ལ་དགོངས་
པ་གཏད་ཟིན་སྙམ་དུ་སེམས་ཁོང་དུ་ཆུད་པ་དང་། རླངས་འཁོར་
དུ་ཆིབས་བསྒྱུར་གནང་སྟེ་ཡར་ལ་བྱོན་ཁ་ཡང་གྲྭ་ཚང་དང་ལྷ་སྡེ་
ཡོངས་ལ་ཐུགས་འཁྲེང་བའི་རྣམ་པ་གནང་བ་དང་། གྲྭ་ཚང་དང་
ལྷ་སྡེ་རྣམས་ཀྱིས་ཀྱང་རླངས་འཁོར་གནས་སྐབས་རེ་འགྲོ་རུ་མ་བཅུག་
པར་བཀག་སྟེ། ཚེ་རབས་ཐམས་ཅད་དུ་རྗེས་སུ་འཛིན་དགོས་པའི་
སྐྱབས་འཇུག་ཞུས་པ་སོགས་སྨྲོས་མི་ལང་པ་དང་། ད་ལྟ་ཡང་དགོན་
འདི་ཁོང་གི་ཐུགས་རྗེ་འཕྲིན་ལས་ཀྱིས་འཚོ་བཞིན་པ་འདིའོ། །སླར་
ཡང་དད་དང་དམ་ཚིག་གཙང་མའི་ཐུགས་རྒྱུད་ཕྱུག་པའི་ཕྱག་མཛོད་
དཔལ་ལྡན་རྒྱ་མཚོ་དང་། སྲིད་ན་ལུང་གིས་མངོན་པར་མཐོ་ཞིང་
•242•



t
སྙིང་བུམ་མོས་གུས་ཀྱི་བདུད་རྩིས་བཀང་བའི་ངག་དབང་ཆོས་གོ་
མཆོག་སྤྲུལ་རིན་པོ་ཆེའི་གདུང་རྒྱུད་དུ་འཁྲུངས་པའི་སྐུའི་འཕྲེང་བ་
ཐམས་ཅད་ལ་མི་རབས་ཐམས་ཅད་དུ་ཆོས་འབྲེལ་གསེར་གྱི་ཐིགས་པ་
རྒྱུན་མ་ཆད། དམ་ཚིག་ཤེལ་གྱི་སྒོ་ང་མ་ཆག་ཅིང་མདོར་ན་མཆོག་
སྤྲུལ་རིན་པོ་ཆེ་སངས་རྒྱས་དངོས་སུ་མཐོང་བའི་གླིང་ཚོ་བ་ཡོངས་ཀྱིས་
གསོལ་བ་བཏབ་ངོར། དཔལ་གྱི་ཆོས་སྡེ་ཆེན་པོ་ཐུབ་བསྟན་ཕྱོགས་
ལས་རྣམ་པར་རྒྱལ་བའི་གླིང་དུ། དུས་འཁོར་དབང་མོ་ཆེ་བཞི་
གནང་བའི་བཞི་བ་སྟེ། དེ་ཡང་འགྲོ་བ་ལྷ་དང་བཅས་པའི་འཇིག་
རྟེན་དུ་བྱོན་པར་དཀའ་ཞིང་དཀྱིལ་འཁོར་རྒྱ་མཚོའི་སྤྲོ་བསྡུའི་བདག་
ཉིད་དུ་བཞེངས་པའི་རྡོ་རྗེ་འཆང་ཆེན་པོ། སྐྱེ་དགུ་མ་ལུས་པའི་
སྐྱབས་དང་དཔུང་གཉེན་དུ་གྱུར་བ། འབྲེལ་ཚད་དོན་དང་ལྡན་
པའི་འཕྲིན་ལས་ཅན། རིག་པའི་གནས་ལྔ་ལ་ཆགས་ཐོགས་མི་
མངའ་བའི་ཕྱོགས་ལས་རྣམ་པར་རྒྱལ་བའི་པཎྜི་ཏ་ཆེན་པོ། མདོ་
སྔགས་གསར་རྙིང་རིས་སུ་མ་ཆད་པའི་བསྟན་པ་ཡོངས་རྫོགས་ཀྱི་དགེ་
བའི་བཤེས་གཉེན་ཆེན་པོ། འདིར་སྣང་ཆོས་བརྒྱད་ཀྱི་འཆིང་བ་
•245.



ཡོངས་སུ་བཅད་པའི་འཁྲུལ་ཞིག་གི་དབང་ཕྱུག་ཆེན་པོ། ཞེན་ལོག་
དང་ངེས་པར་འབྱུང་བའི་ཤུགས་ཀྱིས་སྲིད་པའི་ཕུན་ཚོགས་གང་ལ་
ཡང་ཆགས་ཞེན་སྤུ་ཙམ་ཡང་མི་མངའ་བའི་བྱ་བཏང་གི་རྒྱལ་བོ།
རིག་པ་དང་གྲོལ་བའི་སྤོབས་པ་བསམ་གྱིས་མི་ཁྱབ་པ་དང་བརྩེ་བ་
སྙིང་རྗེ་ཆེན་པོས་ཟིན་པའི་གདུལ་བྱའི་ཚོགས་རྗེས་སུ་འཛིན་པ་ལ་
མཁས་པའི་བྱང་ཆུབ་སེམས་དཔའ་ཆེན་པོ། མཁས་གྲུབ་གང་གིས་
ཀྱང་སྟོབས་ཀྱིས་བཅོམ་མི་ནུས་པའི་འཇིགས་བྲལ་གྱི་རྡོ་རྗེ་སློབ་དཔོན་
ཆེན་པོ། དེ་ཉིད་བཅུའི་མཐར་སོན་ཞིང་རྡོ་རྗེ་ནང་གི་ས་ལམ་བཅུ་
གཉིས་བགྲོད་པའི་གྲུབ་ཐོབ་ཀྱི་འཁོར་ལོས་བསྒྱུར་བ་ཆེན་པོ།
མཚན་བརྗོད་པར་དཀའ་བ་དོན་གྱི་སླད་དུ་མཚན་ནས་སྨྲོས་ན།
རྗེ་མཆོག་གི་སྤྲུལ་བའི་སྐུ་ཀུན་དགའ་ཤེས་རབ་ཆོས་འཕེལ་རྒྱ་མཚོའི་སྡེ་
དཔལ་བཟང་བོ་ནས། རྡུལ་ཚོན་གྱི་དཀྱིལ་འཁོར་དུ་སློབ་མ་རྗེས་
འཛིན་སྟ་གོན་དང་། བྱིས་པ་འཇུག་པའི་དབང་བདུན་དང་མཆོག་
དབང་ཐུན་མོང་དང་ཐུན་མོང་མ་ཡིན་པ་དང་། རྡོ་རྗེ་སློབ་དཔོན་
བདག་པོ་དང་བདག་པོ་ཆེན་པོའི་དབང་ཡོངས་སུ་རྫོགས་པར་བསྐུར་
• 244-



-
-
-
-
བར་མཛད་དོ། །དེ་ལྟར་རྒྱུད་རྒྱལ་དུས་ཀྱི་འཁོར་ལོའི་རྒྱུད་དོན་
མངོན་དུ་གྱུར་བའི་རྩ་བའི་བླ་མ་རྣམས་ཀྱི་ཞལ་ཤེས་དང་ཕྱག་ལེན་
མཐོང་རྒྱུད་ཚུལ་བཞིན་པའི་སྒོ་ནས་བཀའ་དྲིན་དུ་གནང་བས།
བྱིན་བརླབས་བདུད་རྩིའི་ཆར་གྱིས་སྣོད་ལྡན་སློབ་མའི་ཚོགས་ཀྱི་ཞིང་
ས་ནི་བརླན། སྟོང་གཟུགས་ཕྱག་རྒྱ་ཆེན་མོའི་མྱུ་གུ་མྱུར་དུ་འཁྲུངས་
བའི་སྐུ་བཞིའི་ས་བོན་ནི་ཐེབས། དུས་ཀྱི་མཐར་ཡང་གསང་ཆེན་
བསྟན་པའི་པད་ཚལ་རྒྱས་པའི་དགའ་སྟོན་ནི་ཕྱོགས་ཀུན་ཏུ་སྤེལ་ཏེ་
དབང་ལེགས་པར་མཐར་ཕྱིན་ཏོ། །འདི་དུས་བདག་ལ་མཎྜལ་
བཤད་པ་འབུལ་རྒྱུའི་སྐལ་བ་བྱུང་བ་ལ། སྙན་ཚིག་གིས་སྤྲས་ཏེ་
དག་གསལ་སྙན་གསུམ་གྱིས་ཞུ་འཕྲེང་རིམ་བཞིན་ཕུལ་བས་ཐུགས་
ཤིན་ཏུ་དགྱེས་པའི་རྣམ་པ་གནང་ངོ་ཞེས་སྐུ་མདུན་པ་དག་གླེང་བས་
ཚེ་རབས་ཐམས་ཅད་དུ་རྗེས་སུ་འཛིན་པའི་རྟེན་འབྲེལ་གྲུབ་པའི་ད་ལྟ་
ཡང་རང་སེམས་དགའ་ལྷང་ངེའོ། །དེ་དུས་དབང་གྲལ་དུ་འཁོད་པ་
རྣམས་ཀྱང་རང་ཅག་ཇོ་ནང་བའི་དགོན་སྡེ་ཐམས་ཅད་ཀྱི་བླ་སྤྲུལ་གྲྭ་
ཚང་རྣམས་དང་། གཞུང་ལུགས་རབ་འབྱམས་སྨྲ་བ་ལ་གཞན་དྲིང་
•245-



---
-----
-
-
--
----
ཡས་ཆ-
---
་་་་
མི་འཇོག་པའི་དགེ་བཤེས་དང་། ལོག་སྨྲ་ཚར་གཅོད་དང་སྐལ་ལྡན་
རྗེས་སུ་འཛིན་ཞིང་ནང་དོན་རིག་པའི་སྒྲོན་མེ་ཐོགས་པའི་པཎྜི་ཏ་
རྣམས་དང་། ཚེ་འདིར་བློས་བཏང་སྟེ་གཡའ་ཁྲོད་དང་གངས་ཁྲོད་
འགྲིམ་པའི་བྱ་བཏང་བ་དང་། རིམ་གཉིས་རྣལ་འབྱོར་གྱི་གདངས་
དང་ལྡན་པའི་རྣལ་འབྱོར་བ་དང་། བསླབ་གསུམ་ལུང་རྟོགས་ཀྱིས་
ཕྱུག་པའི་དགེ་འདུན་པའི་སྡེ་དང་། གོང་གི་ལུང་གིས་མངོན་པར་
མཐོ་བའི་ཆབ་སྲིད་པ་དང་། དད་གཏོང་དམ་ཚིག་གཙང་མའི་རྒྱུད་
གཏམ་པའི་སྦྱིན་བདག་རྣམས་དང་། གྲུབ་མཐའ་རིས་མེད་ཀྱི་ཁྱིམ་
པ་ཕོ་མོ་ལང་ཚོ་དར་ལ་བབས་པའི་གཞོན་ནུའི་ཚོགས་སོགས་མཁའ་ལ་
སྐར་ཚོགས་བཀྲ་བ་ལྟ་བུའི་འདུས་ཚོགས་ཀྱིས་ས་ལ་མེར་གྱིས་བཀང་བ་
ལྟ་བུ་སྟེ་མདོར་ན་རྫོང་ཁག་བཅུ་གསུམ་གྱི་མི་སྣ་དབང་གྲལ་འཁོད་པ་
མ་ཟད་རྒྱལ་ས་པེ་ཅན་ནས་ཆོས་པ་དང་ཁྱིམ་པ་མང་དུ་འབྱོར་བ་དང་།
སྐད་དང་ཆ་ལུགས་མི་གཅིག་པ་དེ་ལྟ་བུའི་འདུས་ཚོགས་རྒྱས་ཀྱང་ཕན་
ཚུན་འཛིང་འཁོན་དང་ཆོམ་རྐུན་གྱི་ལས་བྱེད་པ་ཕར་ཞོག་ཐ་ན་ཐང་
ནས་རྙེད་པའི་གྱ་ནོམ་པའི་དངོས་རྫས་དང་དངུལ་ཁུག་སོགས་ལག་
བ 246 -



，་
- -
སོན་བྱུང་ཚེ་མྱུར་དུ་འཚོགས་འདུ་ལྷན་རྒྱས་ལ་སྙན་ཞུ་ཕུལ་ཏེ། དེ་
མ་ཐག་ཏུ་སོ་སོར་དུང་ཆེན་ཁ་དཔར་ལས་ངག་འཕྲིན་བསྒྲགས་ཏེ་
བདག་པོར་སྤྲད་པ་སོགས་བྱུང་བའི་བྱིན་བརླབས་སྙིང་ལ་ཞུགས་པའི་
རྟགས་མཛུམ་མོ་ཀེར་ས་མང་ངོ་། །སྤྱིར་འདི་སྐབས་མ་ཟད་དབང་
དང་ཆོས་འཁོར་རབ་གནས་སོགས་ཀྱིས་མཛད་ཆེན་ཐམས་ཅད་ལ་
ནམ་མཁའ་ལ་འཇའ་འོད་ཀྱིས་གང་བ་དང་། མེ་ཏོག་གི་ཆར་
འབབས་པ་དང་། གནམ་གཤིས་འཇམ་ཞིང་དབང་གྲལ་དུ་འཁོད་
པ་རྣམས་ལ་ལུས་སེམས་ལས་སུ་རུང་བའི་བག་སྤྲོ་བ་བྱུང་བ་སོགས་
དཀར་ཕྱོགས་སྐྱོང་བའི་ལྷ་རྣམས་དགའ་བའི་མཚན་མ་ཤར་བ་དང་།
ཀུན་གྱི་མིག་ལ་མཐུན་སྣང་མཁའ་ལ་བྱ་རྣམས་ཀྱིས་ལྡིང་འཁོར་ངོ་
མཚར་བ་སོགས་བརྗོད་མི་ལང་ངོ། །ཁྱད་པར་དུ་བླ་མ་ཡི་དམ་གྱི་
གཏོར་མ་བདུད་རྩི་ཁོལ་བའི་རྒྱུན་འབབ་པ་སོགས་ཀྱང་སྐྱེ་བོ་ཀུན་ལ་
མཐུན་སྣང་དུ་བྱུང་ངོ༌། །མཆོད་འབུལ་མཎྜལ་དང་དབང་ཡོན་
སོགས་ཀྱང་རྒྱུན་དུ་དབྱར་མཚོ་རྒྱས་པ་ལྟར་བྱུང་ཡང་གནས་མིན་དུ་
ཆུད་གཟོན་དུ་མི་གཏོང་བར་དགེ་འདུན་ལ་མང་ཇའི་བསྙེན་བཀུར་
- 247 -
་



དང་། ལྷ་ཁང་རྟེན་གསུམ་བཞེངས་པ་དང་། མང་ཇའི་ཐེབས་
ཆེན་སོགས་བསོད་ནམས་ཀྱི་ཞིང་དུ་བསྒྱུར་བ་དང་། རྡོ་རྗེ་སློབ་
མའི་ཚོགས་ནི་དགོན་སྡེ་སོ་སོའི་མཁན་ཁྲི་སོགས་བརྗོད་ཟིན་པ་དང་
འོག་ཏུ་ཡང་ཅུང་ཟད་གསལ་བར་འབྲི་
སྨྲས་པ།
བརྗོད་འདས་སྐུ་དང་ཞིང་ཁམས་འབྱམས་ཀླས་པའི། །
ངོ་མཚར་དཔལ་སྟེར་ལྷན་སྐྱེས་ཟློས་གར་འཕྲུལ། །
རིགས་ཀུན་བདག་པོ་དཀྱིལ་འཁོར་བཞེངས་པའི་གཙོ། །
སྙིགས་དུས་རྡོ་རྗེ་འཛིན་པའི་གཟུགས་སུ་སྣང་།།
རང་སྣང་བདེ་སྟོང་ཡེ་ཤེས་གཞལ་ཡས་ཁང་།
གཉིས་མེད་གཉིས་སུ་སྣང་བའི་དཀྱིལ་འཁོར་ལྷ། །
ཆུ་ཟླའི་རོལ་གར་སྐལ་བཟང་གདུལ་བྱ་ལ། །
མངོན་པར་སྤྲུལ་ནས་སྒྱུ་མའི་རོལ་རྩེད་འགྱེད།།
24-



འགྲོ་རྒྱུད་རྒྱལ་བའི་སྙིང་བོ་བསམ་འཕེལ་དབང་།།
གློ་བུར་དྲི་མས་རིང་ནས་ཆེས་སྦགས་པ།།
རྣམ་དག་དབང་གི་ཆུ་བོས་རིམ་སྦྱངས་ཏེ། །
གསང་གསུམ་འདོད་དགུ་འབྱུང་བའི་ནུས་པ་བསྐྲུན།
མ་ལུས་འགྲོ་ལ་སྟོང་ཉིད་སྙིང་རྗེའི་བདག།
ཟུང་འཇུག་སྙིང་བོའི་དགའ་སྟོན་སྩོལ་མཁས་པ། །
ཁྱེད་ལས་གཞན་དུ་རྡོ་རྗེ་འཆང་དབང་ཉིད།།
དཀྱིལ་འཁོར་གང་དུ་བཙལ་ཀྱང་རྙེད་དུ་མེད།།
སྟོང་གཟུགས་ཕྱག་རྒྱ་ཆེན་མོའི་སྒེག་པའི་ཉམས། །
བཞེངས་པའི་དུས་ཀྱི་འཁོར་ལོ་ཁྱེད་ཉིད་ལ། །
ཤེས་བྱའི་འཁོར་ལོ་ལྷན་སྐྱེས་བདེ་བ་ཆེ།།
སྡོམ་མཛད་ཧེ་རུ་ཀཡང་ཉིད་ལས་སུ། །
•249-



----
---
-
་་་་
་
་་
རྡོ་རྗེའི་འགྱིང་སྟབས་ཙམ་གྱིས་ཁྲོ་བོ་ཀུན། །
འཇིགས་མཛད་དཔའ་བོ་གདུལ་དཀའ་འདུལ་བ་བོ། །
དུས་དགྲའི་དབང་བོ་བསྔགས་པ་ཁྱེད་ཉིད་ལས། །
གཞན་དུ་མེད་པའི་ངེས་པ་གཏིང་ནས་རྙེད།།
གསང་ཆེན་རྒྱུད་དོན་མན་ངག་ཆུ་ཀླུང་འབུམ། །
ཁྱེད་ཐུགས་ཟླ་བའི་མ་མར་མགྲོན་བསུས་ཏེ། །
རྒྱུད་ལྡན་བྱིན་བརླབས་ཆར་རྒྱུན་སྐལ་ལྡན་ལ། །
བདུད་རྩི་སྦྱིན་མཁས་ད་ལྟ་ཁྱེད་ཁོ་ན།
ཉི་ཚེའི་གདམས་ངག་ཁྲོན་པར་འགྱིང་མིན་པར། །
གསང་བདེ་འཇིགས་སོགས་དབང་སྐུར་རྗེས་གནང་གིས། །
བྱང་ཕྱོགས་རིག་འཛིན་ཞིང་གི་རྣལ་འབྱོར་ཀྱང་། །
ཁེངས་པ་དོར་ཏེ་འགྲམ་ཆུ་ལྡང་བས་བྲེལ།།
•25 -



སྙིགས་དུས་འགྲོ་ཀུན་གདུང་བའི་དགུན་གྱི་ཁམས། །
བཅུ་ཕྲག་ལྷག་གི་དབང་ཆེན་བདུད་རྩིའི་ཆར། །
ཕབ་པས་རྫོགས་ལྡན་དབྱར་གྱི་ལང་ཚོ་མས། །
སྐུ་བཞིའི་ས་བོན་མངལ་དུ་སྦྲུམ་པས་སྒེག།
མ་འོང་དུས་བཞིའི་རྫོགས་ལྡན་ཕྱི་མའི་ཚེ། །
སྟོང་གཟུགས་ཕྱག་རྒྱའི་ལང་ཚོ་བསྐྲུན་པའི་མགྲོན། །
སྨིན་བྱེད་དབང་གི་བདུད་རྩིའི་རྫིང་བུའི་གཏེར། །
རྩོད་ལྡན་མྱ་ངམ་ཐང་དུ་ལན་བརྒྱ་བསྐྲུན། །
དབང་ལུང་མན་ངག་ཉིན་བྱེད་འབུམ་ཕྲག་འོད།།
གང་ཐུགས་པདྨོའི་ཚལ་གྱིས་འཐུང་བ་ཡིས། །
སྦྲང་རྩིའི་རྒྱལ་མཚན་དྲི་བསུང་ཆ་རེས་ཀྱང་།།
སྙིགས་དུས་རྒུད་པའི་དཔུང་ལ་མྱ་ངན་སྦྱིན།
-2si-



ལོག་སྨྲ་འབུམ་ཕྲག་གནོན་པའི་ཐལ་སྐད་ཀྱིས། །
ལྗོངས་འདི་རྩོད་རྒྱལ་གྲགས་པའི་བ་དན་གཡོ། །
ཀུན་མཁྱེན་གསུངས་འབུམ་དཔྱིད་དུས་དབྱར་རྔའི་སྒྲས། །
ཇོ་ནང་བསྟན་ལ་སྔོན་མེད་ལང་ཚོ་བཞད། །
ལབ་
གངས་རིའི་ཁྲོད་དུ་མཚན་དཔེའི་དཔལ་བཞད་ཀྱང་།།
འཕགས་བོད་ལོ་པཎ་རྡོ་རྗེའི་ལྗགས་གྲུབ་པའི། །
སྒྲོལ་མགོན་བཀའ་འབུམ་མདོ་སྔགས་འགྱུར་ཁུག་དབྱངས། །
ཁྱེད་མགྲིན་གཡས་འཁྱིལ་ལམ་ནས་མངོན་པར་སྒྲོགས། ། །
འ༦
ཉི་ཚེའི་གཞུང་མིན་རབ་འབྱམས་སྨྲ་བ་ཡིས། །
མཚན་ལ་དོལ་ཆུང་བསྔགས་པའི་མེ་ཏོག་འཐོར། །
གྲོང་མང་པཎ་ཆེན་དཀོན་མཆོག་ཆོས་བཟང་གི།
གསུངས་འབུམ་ཆོས་ཀྱི་རྔ་ཆེན་བརྡུངས་འདི་རྨད།།
•252-



མངོན་མཐོ་ངེས་ལེགས་སྲོག་དབང་གསོ་བའི་སྨན།
བདུད་རྩིའི་ཉིང་ཁུ་འཆད་ཉན་ཟེགས་མས་ཀྱང་།།
སྐྱེས་བུ་གསུམ་གྱི་ལམ་བཟང་མ་འདྲེས་པ། །
འཆར་མཛད་ལེགས་བཤད་མེ་ལོང་མང་དུ་བསྒྲུབས། །
ལྔ་རིག་པཎ་ཆེན་བློས་ཀྱང་ཆུན་དཀའ་བའི། །
བྱང་ཆུབ་སེམས་དཔའི་སྤྱོད་པ་འཇུག་པའི་གཞུང་། །
ལུང་རིགས་ཉིན་བྱེད་འབུམ་གྱི་རྩེ་དགའ་ཡིས། །
སྙིགས་མའི་སྨག་ལ་སྣང་བའི་དགའ་སྟོན་བཀྱེས། །
གཞན་ཡང་བློ་གྲོས་ཆེན་པོའི་དཀྱིལ་འཁོར་ལས། །
ཀྱལ་ཀའི་ཚིག་ཀྱང་ལེགས་བཤད་གྲུབ་པའི་གཏམ། །
བླང་དོར་གསལ་བའི་གསུངས་དབྱངས་མཐའ་ཡས་པ། །
མ་ལུས་བརྗོད་པ་བྱིས་པའི་ཟློས་གར་ཟད།
ཅེས་མཁར་རྡོ་རྗེ་འཆང་ཀུན་དགའ་ཤེས་རབ་ཆོས་འཕེལ་རྒྱ་མཚོའི་
•251-



་་
སྡེའི་རྣམ་པར་ཐར་བ་ངེས་དོན་བསྟན་པའི་མཛེས་རྒྱན་བསམ་འཕེལ་
ནོར་བུའི་དོ་ཤལ་ལས་གདུལ་བྱ་དཔག་མེད་ལ་དབང་ལུང་མན་ངག་
མཐའ་ཡས་པ་དང་འཆད་སོགས་ཀྱིས་བསྟན་ལ་རླབས་ཆེན་གྱི་ཕྱག་
རྗེས་བསྐྲུན་པའི་ཚུལ་རྒྱ་མཚོ་ལས་ཟེགས་མ་ཙམ་བརྗོད་པའི་
སྐབས་སོ། །
ས་སུ་
ལ
མི
*
* :
，
་，
་ །
.:
....
j
..
.
3
rta
་་་་ ་་་
རབ་
ཉིན་
-254-



ལྕགས་སྦྲུལ་ལོ་འདི་དགུང་གྲངས་གྱ་གསུམ་ལ་ཕེབས་ཤིང་དེ་སྐབས་
བར་དུ་རྡོ་རྗེ་སློབ་མའི་ཚོགས་ནི། བླ་སྤྲུལ་མང་ཐོག་ཚད་བློས་མི་
ལང་ཡང་། བསྟན་པའི་ཁུར་ཆེན་བཞེས་པའི་རགས་རིམ་ཙམ་ནི།
དགོན་འདིའི་གསེར་ཁྲི་ཟུང་གི་གོ་གནས་ལ་ཆེ་ཆུང་མེད་ཀྱང་སྐུ་བགྲེས་
གཞོན་གྱི་བླ་སློབ་ཏུ་གྱུར་བའི་ཀུན་བཟང་གཞན་ཕན་ཆོས་ཀྱི་རྒྱལ་
མཚན་ཁུ་དབོན་གཉིས། ཐུབ་བསྟན་ཕྱོགས་ལས་རྣམ་རྒྱལ་གླིང་གི་
གསང་ཆེན་ཆོས་ཀྱི་ཁྲི་ལ་མངའ་བསྒྱུར་བའི་བླ་མ་རིན་པོ་ཆེ་ཀུན་
དགའ་ཐུགས་རྗེ་དཔལ་བཟང་བོ་དང། སྒར་ཁག་ཉི་ཟླ་སྐར་གསུམ་
གྱི་ཡ་གྱལ་ཅ་བ་དཀོན་མཆོག་རྟ་འཛིན་ཁུ་དབོན་གཉིས་དང་།
བླ་མ་རྡོ་རྗེ་འཆང་གིས་རྒྱལ་ཚབ་ཏུ་མངའ་གསོལ་བའི་རྡོ་རྗེ་སློབ་
དཔོན་ཆེན་པོ་ལས་ཐོག་པ་ཐུབ་བསྟན་ཆོས་ཀྱི་འོད་ཟེར། ཤར
འཛམ་ཐང་གི་གཙང་བའི་རྡོ་རྗེ་སློབ་དཔོན་ཆེན་པོ་ཡོན་ཏན་བཟང་བོ་
དང་། ད་ལྟའི་གསང་ཆེན་ཁྲི་ལ་མངའ་དབང་བསྒྱུར་བའི་གཙང་བ་
འཕྲིན་ལས་རྣམ་རྒྱལ་དང་། བླ་མ་བློའི་གྲགས་སྤྲུལ་སྐུ། ཕུར་རྩ་
བླ་མའི་ཡང་སྤྲུལ་མདོ་སྔགས་བསྟན་འཛིན། ས་དམར་བླ་མ་ངག་
•255-



དཔལ་སྤྲུལ་སྐུ། ཨ་སྐྱོང་རྒྱ་སྤྲུལ། གཙང་བ་བསྭེ་སྤྲུལ་སྐུའི་ཡང་
སྤྲུལ་དང་། རླབས་ཆེན་རྒྱལ་སྲས་སྤྱོད་པའི་སེམས་དཔའི་བདག་
ཉིད་ཆེན་པོ་ངེས་དོན་གྱི་མཁས་བཙུན་བཟང་གསུམ་གྱི་ཕུང་བོ་ཡོངས་
སུ་རྫོགས་པའི་མཁན་རིན་པོ་ཆེ་སྣང་བ་དཔལ་དང་། ཚིག་དོན་གྱི་
ཆལ་ཕྲ་མཛངས་ཀྱི་རྣམ་དཔྱོད་ཡོངས་སུ་རྫོགས་པའི་མཁན་རིན་པོ་ཆེ་
དབང་བརྩོན་ཚང་དག བཀའ་གདམས་གོང་མའི་རྣམ་ཐར་ལྷུར་
བཞེས་པའི་གསར་རྙིང་གཞུང་ལ་གཞན་དྲིང་མི་འཇོག་པའི་ངེས་པ་
རྙེད་པའི་ཆོས་འབྱོར་ཚང་དང་། མི་ལ་བཞད་པའི་རྣམ་འཕྲུལ་ཨ་
ཁུ་སྦྱིན་པ་རྒྱ་མཚོ། མཁས་བཙུན་བཟང་གསུམ་གྱི་བདག་ཉིད་
ཆེན་པོ་ངེས་དོན་ཉི་མ། བླ་མ་དམ་པ་དགེ་དཔལ། མཐོང་ན་
དགའ་བའི་མཆོག་སྤྲུལ་ཀུན་དགའ་ཚུལ་གོ གཞན་ཡང་འབྲོག་
དགེ་བསམ་འགྲུབ་གླིང་གི་གོང་མའི་སྤྲུལ་སྐུ་བློ་གྲོས་རྣམ་རྒྱལ།
ཚོགས་གཉིས་རྒྱ་མཚོ། འབྲོག་དགེ་འགབ་མའི་ཀུན་དགའ་ཡོན་ཏན་
རྒྱ་མཚོའི་སྤྲུལ་སྐུ་ན་རིམ་གཉིས་ཏེ། ཅ་བ་སྤྲུལ་སྐུ་ཡོན་ཏན་རྒྱ་མཚོ་
དང་། མཆོག་སྤྲུལ་ཡིད་བཞིན་ནོར་བུ་ཀུན་དགའ་ཆོས་སྐྱོང་སྐྱབས་
•256•



---
-
-
-
-
-
-
-
-
ས- -
-
-
-
རིན་པོ་ཆེ། གོང་མའི་སྤྲུལ་སྐུ་མཆེད་གཉིས་ལས། མཆོག་སྤྲུལ་
ཀུན་དགའ་བཀྲ་ཤིས་འོད་ཟེར་དང་། ཀུན་དགའ་ངག་གི་དབང་
ཕྱུག་གཉིས། གཞན་མཁན་ཀུན་དགའ་དཔལ་ལྡན་རྒྱ་མཚོ་དང་།
བླ་མ་དམ་པ་ཆོས་ཚུལ་དང་བདག་གི་མིང་ཡང་མཚན་ཐོ་རྣམས་ཀྱི་
གྲས་སུ་བྲིས་འདུག་པས་ཆོས་འཕེལ། ད་དུང་ཐག་རིང་དུ་བཞུགས་
པའི་རྒྱ་རོང་བླ་མ་ཀུན་དགའ་མཐར་ཕྱིན་རྒྱ་མཚོ་དང་། སྣར་འདས་
སྤྲུལ་སྐུ་སྦྱིན་པ་དང་། ཨ་དཔའ་སྤྲུལ་སྐུ་ཀུན་དགའ་འཕེལ་རྒྱས་
དང་། རྩི་ནང་དགོན་གྱི་བླ་མ་མཚན་བཟང་ཚང་གི་སྤྲུལ་སྐུ།
སྤྲུལ་སྐུ་ཙནྡྲ་གཞུང་ལས་བླ་མ་མདོ་སྔགས་བསྟན་འཛིན། རྩི་ནང་ཚེ་
འཚམས་པ་ཨ་ཁུ་རབ་དགའ། ཡར་ཐང་རྒྱ་དབོན་པོ། ལྕགས་
མདའ་དགོན་གྱི་ཡར་བསྐོར་མཁན་སྤྲུལ། ཁང་སར་ཇོ་ནང་བའི་
རྡོར་སློབ་གླིང་གསུམ། གཙང་སྐོར་ཞོལ་མའི་རྡོ་རྗེ་སློབ་དཔོན་ཡོན་
ཏན་རྒྱ་མཚོ། ལྷ་ཚེའི་སྐྱབས་མགོན་གྱི་སྐྱེ་སྤྲུལ་སངས་རྒྱས་རྒྱ་མཚོ།
ངག་དབང་ཀུན་དགའ་བསོད་ནམས་སོགས་ཀྱིས་ད་ལྟ་རྒྱལ་བའི་
མདོ་སྔགས་ཀྱི་བསྟན་པ་རིན་པོ་ཆེ་ལ་རླབས་ཆེན་གྱི་ཁུར་ཆེན་བཞེས་
•257.



བཞིན་པ་ཤ་སྟག་གོ །བྱ་བ་ལས་ཀྱི་འཁོར་ལོའི་ཕྱོགས་ནས་ཀྱང་
རྟེན་བཞེངས་ཇི་ལྟར་གནང་ཚུལ་ནི། དགུང་གྲངས་སུམ་ཅུ་རྩ་
གྲངས་བཞེས་དུས་སུ་བྱམས་ཁང་ཡིད་དགའ་ཆོས་འཛིན་ནམ་མཁར་
དགོན་ངེས་དོན་རྟག་བརྟན་གླིང་གི་བླ་བྲང་ཆེན་པོ་རྟེན་དང་བརྟེན་
པར་བཅས་པ་གསར་དུ་བྱམས་ཆེན་མཐོ་ཚད་ལ་ཁྲུ་ཉི་ཤུ་བ་ཞིག་གསོ་
དང་། གསེར་ཁང་ཀ་བ་བཅུ་གཉིས་པ་དང་དེའི་རྟེན་གྱི་གཙོ་བོ་
ཀུན་མཁྱེན་དུས་གསུམ་སངས་རྒྱས་དང་། རྗེ་བཙུན་ཐམས་ཅད་
མཁྱེན་པ། སངས་རྒྱས་ཀྱི་སྐྱེས་རབས་ལྷ་བཟོ་ཚད་ལྡན་གྱིས་བྲིས་པ་
ཤིན་ཏུ་སྤུས་གཙང་བ་ཐོག་ཚད་ཙམ་དགུ་དང་། དུས་འཁོར་ལྷ་
དགུ་བདེ་མཆོག་ལི་དྲིལ་ནག་གསུམ་དང་། དཔལ་གསང་བ་འདུས་
ག སྒྲོལ་དཀར་ཡིད་བཞིན་འཁོར་ལོ། དཔལ་གུར་གྱི་མགོན་པོ་
མགོན་པོ་ཕྱག་དྲུག་པ་གཉིས་གཙོ་འཁོར་ཡོངས་རྫོགས་བཞུགས་པ་
དང་གཞན་ཡང་ཐང་ག་མང་བོ་བཞེངས་པ་ཐམས་ཅད་བཟོ་བོ་མཁས་
པའི་མཚན་ཉིད་ཡོངས་སུ་ཚང་བའི་ལག་རིས་ཤིན་ཏུ་ལེགས་པ་གོང་
གཤམ་དང་ཞལ་ཁེབས་རྣམས་ཀྱང་བཟང་གོས་ཁོ་ན་ལས་བྱས་པ་
-258-



མཐོང་གྲོལ་རྟེན་གྱི་ཞིང་དུ་གྱུར་བ་མང་དུ་བཞེངས་བ་དང་།
གསུངས་རྟེན་རྒྱལ་བའི་བཀའ་འགྱུར་རོ་ཅོག་པོད་བརྒྱ་རྩ་བདུན་ཐུམ་
གདོང་དར་གླེགས་ཤིང་དང་བཅས་པ་དང་། ཐུགས་རྟེན་སངས་
རྒྱས་ཀྱི་སྐུ་གདུང་ཆ་བརྒྱད་ཤིང་ལས་བྱས་པ་གསེར་ཚོན་དང་བཅས་པ་
ཤིན་ཏུ་སྤུས་གཙང་བ་ལ། རྩ་བའི་བླ་མ་འབྲོག་སྤྲུལ་རིན་པོ་ཆེ་
འཇམ་དཔལ་བཞད་པའི་རྡོ་རྗེ་གདན་དྲངས་ནས་རབ་གནས་ཉིན་
བདུན་མ་བསྒྲུབས། བསྲེ་དགོན་བླ་བྲང་ཆེན་མོ་ཡང་གསར་
བཞེངས་སྐུ་གསུངས་ཐུགས་རྟེན་མང་དུ་བཞེངས་པ་རྣམས་བཅོས་
བསྒྱུར་སྐབས་རེ་ཞིག་མེ་ཁམས་སུ་ཐིམ་སྟེ་འཕྲིན་ལས་ཀྱི་རྒྱུན་རེ་ཞིག་
ཆད་པ་ནི་རྒྱལ་ཁམས་ཡོངས་ཀྱི་བསྟན་ལ་གོད་ཆག་བྱུང་ཚུལ་ལྟར་ཏེ་
སྨྲ་མི་དགོས་སོ། །སླར་ཡང་སྔར་གྱི་གང་བཞུགས་ཀྱི་ཁར་བསྟན་
བཅོས་འགྱུར་རོ་ཅོག་དང་། ཀུན་མཁྱེན་གསུངས་འབུམ་དང་།
རྗེ་བཙུན་གསུངས་འབུམ། ཆོས་རྗེ་སྦྱངས་སྤྲུལ་གསུངས་འབུམ།
མི་ཕམ་གྱི་བཀའ་འབུམ་ཡོངས་རྫོགས་དང་། ཀློང་ཆེན་མཛོད་
མདུན གདམས་ངག་མཛོད་པོད་བཅོ་བརྒྱད་མདོར་ན་ཁྱོན་པོད་
བ 259 -



ལྔ་བརྒྱ་ཙམ་དང་། གསེར་ཟངས་དངུལ་གསུམ་ལས་གྲུབ་པའི་མཆོད་
སྡོང་ཆ་བརྒྱད་ཐོག་ཚད་མ། གོས་ཀྱི་གཟབ་ཐང་བཟོ་འདྲུབ་མ་ཉི་
ཤུ་ལྷག་དང་། བལ་བོའི་གསེར་སྐུ་བཅུ་གསུམ་ཙམ། མདོར་ན་
བྱམས་ཁང་ཟུར་དུ་ཀ་བ་བཅུ་གཉིས་མ་བྱམས་པ་ཤིང་ལས་གྲུབ་པ་
ཤིན་ཏུ་སྐུ་གཟུགས་ལ་ཉམས་དོད་པ་མཐོ་ཚད་སྔར་ལས་ཉིས་འགྱུར་
སོགས་སྔར་ཡོད་ཐམས་ཅད་རྟེན་བཞེངས་ཕྱོགས་ཀུན་ནས་སྤུས་གཙང་
མཛད་ཡོད། དེ་ལ་སྤྱིར་དམ་པའི་རྣམ་ཐར་ནི། དམ་པའི་ཚུལ་
དགུའམ་བཅུ་གཉིས་ཞེས་ཡོངས་སུ་གྲགས་པ་ལྟར་ན། ཐོས་པ་
མདོ་སྔགས་རིག་གནས་དང་བཅས་པ་མང་དུ་གསན་པ་རྒྱ་མཚོ་ལྟ་བུའི་
མཐར་སོན། དེ་ལས་བསམ་བྱུང་གི་ཚད་མ་ངེས་པར་རྙེད་པས་ཐེ་
ཚོམ་མ་ལུས་སེལ་ཏེ་རང་གཞན་གྱི་གྲུབ་མཐའི་གནད་མ་འདྲེས་པ་ཚུལ་
བཞིན་དུ་གཟིགས། སྒོམ་པས་ཆོས་དང་གང་ཟག་གི་བདག་མེད་
རྟོགས་པ་དང་ཁྱད་པར་དུ་བསྐྱེད་རྫོགས་ཀྱི་ཉམས་རྟོགས་རྣམས་རྒྱུད་
དོན་ལྟར་ཐུགས་རྒྱུད་ལ་འཁྲུངས་པའི་རྟོགས་པའི་ཀློང་བརྡོལ།
མཁས་པ་ཕྱོགས་རེ་མ་ཡིན་པར་མདོ་སྔགས་རིག་གནས་བཅས་ལ་ཚིག་
-260 -



གི་བརྡ་ཆད་ཕྲན་བུ་ཡན་ཆད་ལ་བློ་གྲོས་ཆེན་པོ་གྲགས་པ་རྣམས་ཀྱིས་
ཀྱང་དཀའ་གནས་སུ་གཟིགས་པ་རྣམས་ཀྱང་སེལ་ནུས་པ་མང་བ་དང་།
བཙུན་པ་མངོན་ལྐོག་ཅན་མ་ཡིན་པར་སྡོམ་གསུམ་མངོན་ལྐོག་མེད་
པར་གངས་ཀྱི་གཡག་རྔ་བཞིན་དུ་བསྲུང་བ་དང་ཁྱད་པར་དུ་སྐུ་གདུང་
ལས་ཀྱང་དྲི་ངད་འཐུལ་བ་སྐལ་ལྡན་གྱི་སློབ་མ་དུ་མར་མཐུན་སྣང་དུ་
གྲུབ་པ་དང་། བཟང་བོ་ཕྱོགས་ལྷུང་ཅན་མ་ཡིན་པར་ཤིན་ཏུ་དྲང་
བའི་ཐུགས་རྒྱུད་རྣམ་པར་དག་པ་གསེར་ལྟ་བུ་གཟུར་གནས་དཔྱོད་
ལྡན་དུ་མས་བསྔགས་པ་དང་། འཆད་པའི་ཚེ་ལྷག་པའི་ལྷས་བྱིན་
བརླབས་ཐུགས་ལ་ཞུགས་ཕྱིར་གཞུང་གང་འཆད་ཀྱང་དཔེ་གཟིགས་
དང་ཐུགས་བསམ་གནང་བ་སོགས་ལ་མ་བལྟོས་པར་མ་ཎི་འདྲེན་པ་
བཞིན་དུ་ཆགས་ཐོགས་མི་མངའ་ཞིང་། དེ་ཡང་དམ་པའི་ཆོས་
འཆད་པ་བོ་དང་ཉན་པ་པོའི་རྟེན་འབྲེལ་ལས་འཁོར་བའི་སྨག་ཏུ་སྒྲོན་
མེ་བསྐྲུན་པ་སྟེ། སྤངས་བྱ་དང་གཉེན་པོ་སྤྲད་པའི་ཚུལ་ལ་མི་
རྨོངས་པར་བྱེད་པ་ནི། འཆད་ཉན་ལ་རགས་ལས་པ་ལས་གཞན་དུ་
ངལ་བ་འབྲས་བུ་མེད་པར་ཟད་དོ། །དེ་ལྟར་བདག་ཉིད་ཆེན་པོ་
26-



རྣམས་ཀྱིས་རྟག་ཏུ་སེམས་ཅན་ལ་ཕན་བདེ་བསྒྲུབ་པའི་མཛད་པ་
མཐའ་ཡས་ཀྱང་གཞན་དོན་བསྒྲུབ་པའི་ཐབས་མཆོག་ཏུ་གྱུར་བ་ནི།
དམ་པའི་ཆོས་སྟོན་པ་ཁོ་ན་ལ་དགོངས་ཏེ་རིས་མེད་དུ་ཕྱོགས་ཀུན་
ནས་སྤྲིན་བཞིན་དུ་འདུས་པའི་གདུལ་བྱ་ལ་ཆོས་བརྒྱད་ཀྱིས་ཀུན་སློང་
གིས་ཅུང་ཟད་ཀྱང་མ་གོས་པར། སྤྱི་ཟུར་དབང་བཀའ་རྗེས་གནང་
བཤད་ཁྲིད། འཁོར་སྡུད་དང་ཡོན་ལ་སྲེད་པ་མེད་པར་གནང་བ་
དང་། རང་ཉིད་ཀྱིས་ལུང་དང་རིགས་པའི་ལམ་ནས་མདོ་སྔགས་
རིག་གན་ས་དང་བཅས་པའི་གཞུང་ལུགས་ཀྱི་དགོངས་དོན་གཏིང་ནས་
རྙེད་པ་བཞིན། གཞུང་གང་འཆད་ཀྱང་ཚིག་དོན་གྱི་གོང་འོག་
འཁྲུགས་ཤིང་འདུམ་མི་བདེ་བ་དང་། སྐབས་སུ་མ་བབས་པའི་སྤྲོས་
བཤད་དང་རྒྱས་བཤད་ཡེ་མི་གནང་བ་དང་། རྒྱལ་བ་དང་ཁྱད་
པར་དུ་ཀུན་མཁྱེན་ཡབ་སྲས་དང་རྗེ་བཙུན་སྒྲོལ་མགོན་ཞབས་སོགས་
དང་ཐུབ་བསྟན་དགེ་ལེགས་རྒྱ་མཚོའི་དགོངས་པ་དང་གཏན་མི་
འགལ་བའི་གདུལ་བྱའི་བློ་ཚོད་དང་བསྟུན་ཏེ་བསྐྱར་ཟློས་ཚིག་དོན་
གྱི་བརྡ་མི་འཕྲོད་པའི་སྐྱོན་རྣམས་དོར་ཏེ། ཚིག་སྦྱོར་ལེགས་ཤིང་
-262 -



འཆད་པའི་སྐབས་ཀྱི་གསུངས་རྣམས་ཟིན་བྲིས་སུ་བཏབ་ན་དཔར་དུ་
འཁོད་པའི་ལེགས་བཤད་དུ་གྲུབ་པ་སོགས་ཡ་མཚན་པ་ཤིན་ཏུ་མང་།
བསྟན་བཅོས་ཡིན་ན་འཆད་ཐབས་ཡན་ལག་ལྔའི་སྒོ་ནས་འཆད་པ་
དང༌། གཞུང་ལུགས་འཆད་ན་ལུང་རིགས་ཀྱིས་རྒྱབ་རྟེན་དང་སྒྲུབ་
བྱེད་མང་དུ་བཀོད་པ་དང་ཚིག་འཁྲི་ཕྲ་མོའི་སྐྱོན་ཚུན་ཆད་ཀྱང་བཅད་
དེ་འཆད་པས་བློ་སྐྱེད་སྟེར་བ་དང་། ལམ་རིམ་བློ་སྦྱོང་སོགས་
འཆད་པ་ན་མྱོང་བ་རྒྱུད་ལ་བསྐོར་ཏེ་གདུལ་བྱའི་སེམས་སྟེང་དུ་ཕན་
པའི་མན་ངག་གིས་བརྒྱན་ཏེ་འཆད་པ་དང་། མདོར་ན་རྒྱ་བོད་ཀྱི་
གཞུང་གང་དང་གང་འཆད་པ་ན་ཚིག་གི་རྗོད་པ་གསལ་ཞིང་དག་པས་
བརྗོད་བྱ་ཟབ་མོ་རྣམས་ཀྱང་རབ་ཏུ་གསལ་བར་མཛད་པའི་གོ་བ་སྟེར་
བས་དཔྱོད་ལྡན་དང་ཆེ་བར་རློམས་པ་རྣམས་ཀྱང་གུས་འབངས་སུ་
བསྡུས་པའི་སློབ་ཚོགས་སྨོས་མི་ལང་། རྩོད་པའི་ཡོན་ཏན་ནི།
དང་བོ་ཞལ་གྱིས་བཞེས་པ་དེ། བརྒལ་བརྟགས་ཅི་ཙམ་བྱས་ཀྱང་
རྒྱབ་རྟེན་དང་སྒྲུབ་བྱེད་གཏིང་ཇེ་ཟབ་ཏུ་འགྲོ་བ་མ་གཏོགས་འགལ་
འདུའི་ཕུང་བོ་རྡུལ་ཙམ་ཡང་མི་རྙེད་པ་དམ་བཅའ་རྡོ་རྗེའི་ལྷུན་པོ་
•མrs-



-
-
-
-
ལྟ་བུ་དང་། ལྟར་སྣང་གི་དམ་བཅའ་འཇོག་མཁན་རྣམས་ལུང་
རིགས་ཀྱིས་ཚར་གཅོད་དེ་ལྐུགས་པར་བཀོད་ཅིང་དེ་ནས་ལེགས་
བཤད་ཀྱིས་སྒྲོན་མེས་ཡང་དག་པའི་རིགས་ལམ་བསྟན་དེ་ལོག་རྟོག་
སེལ་བའི་རྣམ་ཐར་ཤིན་ཏུ་མང་བ་དང་། དེ་ཡང་སྤྱིར་རྩོད་པ་ཞེས་
པ་ཡང་བཀའ་དང་བསྟན་བཅོས་ཚད་ལྡན་དཔང་དུ་བཞག་སྟེ་རང་
ལུགས་འཐད་ལྡན་བཞག་སྟེ། གཞན་གྱི་ལྟར་སྣང་གི་ལུང་རིགས་
དང་ལོག་རྟོག་རྣམས་ཚར་དུ་གཅོད་པ་ལ་ཟེར་བས་མཆོག་སྤྲུལ་རིན་པོ་
ཚེ་འདིས་ཀྱང་སྒྲ་དང་བོད་ཀྱི་སུམ་རྟགས་དག་གསུམ་དང་
། ཚད་ .
མ་དང་ཁྱད་པར་དུ་ཐུབ་བསྟན་དགེ་ལེགས་རྒྱ་མཚོའི་བསྡུས་གྲྭའི་སྤྱི་
ཟུར་ཐུགས་སུ་ཆུད་པ་དང་ཀུན་མཁྱེན་ཡབ་སྲས་དང་རྗེ་བཙུན་སྒྲོལ་
མགོན་ཞབས་ཀྱི་དགོངས་དོན་གཏིང་ནས་རྙེད་པས་རང་གཞན་གྱི་
རྒྱུད་ཀྱི་ལོག་རྟོག་རྣམས་ཚར་གཅོད་པ་ལ་ཤེས་རབ་ཀྱི་རལ་གྲི་རྣོ་
ངར་དང་ལྡན་པ་ཐུགས་ལ་མངའ་བས་རྩོད་པའི་ཁྱུ་མཆོག་ཏུ་གྱུར་བ་
ཡིན་པ་ལས། གཞན་དུ་ན་ཇི་སྐད་དུ། རང་ཉིད་རྒྱལ་བར་
འདོད་པའི་ཆགས་པ་དང་། །གཞན་དག་ཕམ་པར་འདོད་པའི་ཞེ་
•64.



སྡང་དང་། །རང་གཞན་གྲུབ་མཐའི་གཞུང་ལ་རྨོངས་པ་གསུམ། །
རྩོད་པའི་བསམ་པ་དུག་ཅན་ཡིན་པས་སྤོངས། །ཞེས་པ་ལྟར་མ་ཡིན་
པར་རང་དང་གཞན་གྱི་གཏི་མུག་གཅོད་པ་ལ་འཁོར་ལོ་ལྟ་བུ་དང་།
སུན་འབྱིན་པའི་རླུང་གིས་མི་གཡོ་བ་ལྷུན་པོ་ལྟ་བུ་དང་། ཚིག་དོན་གྱི་
ཆ་ལ་མི་རྨོངས་པ་ཐུབ་པའི་དབང་བོའི་སྲས་ལྟ་བུ་ཞེས་བསྔགས་པ་
ལྟར་མཁས་དབང་ཆེན་པོ་འདི་ལ་ཚང་ཞིང་རྩོད་པའི་ཁྱུ་མཚོག་གི་ཡུལ་
ལ་སྐུ་ཚེ་གང་ལ་བཞུགས་པ་དང་། གཞན་ཐལ་མོ་རྡེབ་ལུགས་དང་
གཟན་དཀྲི་ལུགས་ཀྱི་ཉམས་ནི་རྩོད་པ་མཛེས་བྱེད་ཕྱག་ལེན་ཙམ་ལས་
རྩོད་པ་དངོས་མིན་ནོ། །རྩོམ་གྱི་ཡོན་ཏན་ནི། ཚིག་བཅད་ལྷུག་
ཆོས་མང་བོ་སྤེལ་ཏེ་གསུངས་ན་ཡང་། སྙན་ངག་གི་ཉམས་སུས་
ཀྱང་མི་ཐོན་པ་ཤ་སྟག་ལྗགས་ལས་འཁྲུངས་ཤིང་། དེ་ཡང་ཚིག་གི་
བསྡེབས་ལེགས་ཤིང་སྔ་ཕྱི་འབྲེལ་ཆགས་པ་བརྗོད་བྱ་ཟབ་ཅིང་རྗོད་
བྱེད་སྙན་པ་གྲོང་ཚིག་གིས་ཅ་ཅོས་ཡེ་ནས་མ་གོས་པ་དང་། གཞུང་
དང་རྣམ་ཐར་གང་རྩོམ་ཡང་ཕུན་སུམ་ཚོགས་པའི་རྒྱུ་རིག་པའི་གནས་
ལྔ་ལ་མཁས་པ་རྫོགས་པའི་སངས་རྒྱས་ནས་གདམས་པ་རྒྱུན་མ་ཆད་པ།
-265 -



ཡི་དམ་ལྷས་གསུང་གི་གནང་བ་ཐོབ་ཅེས་བསྔགས་པ་རྗེ་འདི་ལ་ལྡན་
པ་དང་། དཔེར་ན་ཁོང་གི་རྩ་བའི་བླ་མ་ཀུན་དགའ་འཇམ་
དབྱངས་མཁྱེན་རབ་རྒྱ་མཚོའི་རྣམ་ཐར་ཡིད་ཆེས་གསུམ་ལྡན་དད་
པའི་འབྱུང་གནས་དང་། རྩི་ནང་བླ་མ་མཚན་བཟང་ཚང་གི་རྣམ་
ཐར། རྩི་ནང་གནས་བསྟོད་དང་བླ་མའི་རྣལ་འབྱོར་དངོས་གྲུབ་
འབྱུང་གནས་སོགས་ཁྱོན་པོད་གཉིས་ལྷག་བཞུགས་པ་སོགས་ཀྱི་མགོའི་
མཆོད་བརྗོད་དང་བར་སྐབས་ཚིགས་བཅད་རྣམས་ཀྱི་ཚིག་རྒྱན་ལྟ་བུ་
སུས་ཀྱང་ཐོན་མི་ཐུབ་པ་ལྟ་བུ་སྣང་། མདོར་ན་རྗེ་འདིའི་རྩོམ་ལ་
ཚད་ལྡན་གྱི་མཁས་པ་དུ་མས་བསྔགས་བརྗོད་མཛད་པ་མང་ངོ༌།།
མཁྱེན་པའི་ཡོན་ཏན་ཡང་ཇི་སྙེད་པའི་ཤེས་བྱ་ཐམས་ཅད་ཀྱི་རང་
སྤྱི་གཟིགས་ཤིང་ཇི་ལྟ་བ་བདེ་གཤེགས་སྙིང་བོའི་གནས་ལུགས་ཀྱི་
དགོངས་པ་བརྙེས་པ་དང་། གཞན་དུ་གདུལ་བྱའི་རྣམ་རྟོག་འགྱུ་
ལུགས་ཀྱི་ལྐོག་གྱུར་གཟིགས་ཚུལ་ནི། བུ་ནང་སྨན་རྒན་བདེ་ལེགས་
རྒྱ་མཚོ་ཞེས་ཡོངས་སུ་གྲགས་པ་ཞང་ཚ་གཉིས་ལ་སྔ་ལོར་མཆོག་སྤྲུལ་
རིན་པོ་ཆེས་སྒྲོལ་མའི་བུམ་པ་ཞིག་བཞག་ཡོད་པ་ལ། བུམ་པ་དེ་
•266-



སྒམ་དུ་མ་བཅུག་པར་སྟེང་དུ་རྡུལ་བབས་པ་ལ། ཨ་ཁུ་སྨན་པས་ཚ་
བུ་བསྟན་གོ་ལ་ཁྱོད་ཀྱིས་བུམ་པ་ཉར་ཚགས་ལེགས་པར་མ་བྱས་ན་བྱི་
བས་གཏད་དེ་བུམ་སྐྱེ་རལ་བར་བྱེད་པའི་ངས་གྱང་ནང་དུ་གཏེར་སྦས་
བྱེད་ན་ལེགས་ཞེས་ནུབ་ཇའི་སྟེང་དུ་གླེང་བ་ལ། ཚ་བུ་བསྟན་གོས་
ཀྱང་བྱི་བས་གཏད་ན་ཡང་སྤྲུལ་སྐུ་ཚང་གིས་ཡང་བུམ་པ་བསྒྲུབ་ན་མི་
ཆོག་གམ། ཞེས་ལན་སྨྲས་པ་སོགས་ཞང་ཚའི་ནང་དུ་ཁ་རྩོད་ཅུང་
ཟད་ལངས་པ་དང་། ཕྱིར་ཉིན་སྨན་རྒན་ཁོང་མཆོད་མཇལ་དུ་བྱོན་
ཚེ། མཆོག་སྤྲུལ་རིན་པོ་ཆེས་ཁྲི་སྟེང་ནས་འདིར་ཤོག་ཅེས་གསུངས་
པས་ཁྲི་རྩར་བཅར་ཚེ་སྨན་པ་བུམ་སྐྱེ་གཏད་ཀྱང་ཡང་བསྒྲུབ་ན་ཆོག་
ཅེས་གསུངས་པས་སྨན་པས་ཁོང་འཇིགས་ཆེམ་མེར་སོང་ཞེས་ཞལ་
ནས་དངོས་སུ་ཐོས་པ་སོགས་མང་ཡང་ཆོས་བརྒྱད་དུ་གཏོགས་པ་དང་
དགོས་པ་ཡང་ཆེར་མེད་ཕྱིར་མ་སྤྲོས་སོ། །བརྩེ་བའི་ཡོན་ཏན་ཡང་
རྒྱལ་བའི་བསྟན་པ་དང་སེམས་ཅད་གྱི་དོན་འབའ་ཞིག་ཐུགས་ལ་
དགོངས་པ་གྲུབ་མཐའ་བཟང་ངན་དང་དགོན་སྡེ་ཆེ་ཆུང་དང་ལྷ་སྡེའི་
ཕྱུག་དབུལ་སོགས་ཡེ་མི་གནང་བར་རིས་མེད་ཀྱི་འགྲོ་བ་ལ་སྙིང་རྗེ་
-
6-



ཆེན་པོའི་རྟག་ཏུ་གཟིགས་པ་དང་། ཐུབ་པའི་བསྟན་པ་རིན་པོ་
ཆེའི་གྲུབ་མཐའ་གང་ཡིན་ཡང་། ཉམས་སུ་དོགས་པའི་ཐུགས་
འཚེར་དང་གོང་དུ་སྤེལ་བའི་སྙིང་སྟོབས་མཛད་པ་སོགས་ཡ་མཚན་
པའི་རྣམ་ཐར་མང་། ནུས་པའི་ཡོན་ཏན་ཡང་གདོན་བགེགས་མི་
དང་མི་མ་ཡིན་ལ་སོགས་པ་རྣམས་ལ་ཐུགས་གཏད་པ་ཙམ་གྱིས་དབང་
དུ་འདུ་ཞིང་ཟིལ་གྱིས་གནོན་པར་ནུས་པ་སོགས་མདོར་ན་བདུད་སྡེ་
ཟིལ་གྱིས་གནོན་པའི་ཏིང་ངེ་འཛིན་ལ་མངའ་བརྙེས་པའི་ཕྱག་ན་རྡོ་རྗེ་
དང་ཨོ་རྒྱན་སངས་རྒྱས་གཉིས་པ་ལ་འགྲན་བཟོད་པའི་མཐུ་སྟོབས་ཀྱི་
དབང་ཕྱུག་ཏུ་གྱུར་བས་སྨན་བཅོས་དང་རིམ་གྲོའི་བཅོས་ཐབས་ཟད་
པ་རྣམས་ཀྱང་དབང་དང་བཀའ་བསྒོས་གནང་བ་ཙམ་གྱིས་ལྷག་མེད་
དུ་ཞི་བར་ནུས་པའི་རྣམ་ཐར་མང་བ་དང་། དེ་ལྟར་མཁྱེན་བརྩེ་
ནུས་གསུམ་གྱི་མཐར་ཕྱིན་པའི་བདག་པོ་གྱུར་ན་ཡང་གདུལ་བྱའི་སྔོན་
ལས་དང་དུས་ཀྱི་སྙིགས་མ་ལ་དགོངས་ཏེ་སྐབས་འགར་མ་གཏོགས་
བུམ་ནང་གི་མར་མེ་བཞིན་དུ་ཡོན་ཏན་ཐམས་ཅད་སྦས་པ་ལ་ཕྱོགས་
ཏེ་ཇོ་བོ་བཀའ་གདམས་པའི་རྣམ་ཐར་འཛིན་པ་དང་། སྤྱིར་ཐུགས་
•268-



ཀྱི་གཏིང་སྒམ་པས་སུས་ཀྱང་ཚོད་མི་དཔོག་པ་དང་། མཆོག་དམན་
བར་མ་གང་ལ་ཡང་དུས་སྐབས་དང་ཁམས་དབང་མོས་པ་བསྟན་པར་
མཛད་དེ་ཕན་བདེ་བསྒྲུབ་པ་སོགས་བརྗོད་མི་ལང་ངོ་། །ཚུལ་ཁྲིམས་
ཀྱི་བསླབ་པ་དང་ལྡན་པའི་ཡོན་ཏན་ནི། སྲིད་པའི་ཕུན་ཚོགས་
མཐའ་དག་མེ་འོབ་དང་དུག་སྦྲུལ་གྱི་ཚང་དུ་གཟིགས་ཏེ། མཆོག་
སྤྲུལ་རིན་པོ་ཆེ་འདི་ཉིད་ཀྱིས་བཤེས་གཉེན་མཚན་ཉིད་དང་ལྡན་པའི་
དྲུང་དུ་སྡོམ་གསུམ་བཀའ་དྲིན་དུ་ནོད་པར་མཛད་དེ། སོ་ཐར་
ཕྱོགས་ནས་ཕམ་པ་བཞི། ལྷག་མ་བཅུ་གསུམ། སྤངས་ལྟུང་སུམ་
ཅུ་སོགས་དགེ་སློང་གི་ཁྲིམས་ཉིས་བརྒྱ་དང་ལྔ་བཅུ་རྩ་གསུམ་དང་།
བྱང་སེམས་ཀྱི་རྩ་ལྟུང་བཅོ་བརྒྱད་དང་ཉེས་བྱས་ཞེ་བརྒྱད་སོགས་བྱང་
སེམས་ཀྱི་བསླབ་པའི་མི་མཐུན་ཕྱོགས་རྣམས་དང་། གསང་སྔགས་
རྡོ་རྗེ་ཐེག་པའི་རྩ་ལྟུང་བཅུ་བཞི་དང་། སྦོམ་པོ་བརྒྱད་སོགས་སྡོམ་
པ་གསུམ་གྱི་བཅས་པའི་མཚམས་ལས་ནམ་ཡང་འདའ་བ་མེད་པར་
མཛད་པ་དང་། ཉེས་ལྟུང་རགས་པ་ལྟ་ཅི་ཕྲ་མོས་ཀྱང་མི་གོས་པར་
མཛད་པ་དང་། བརྒྱ་ལ་གལ་སྲིད་ཉེས་བྱའི་ཕྲ་མོས་གོས་པར་གྱུར་
-259-



ན་རང་རང་གི་གཞུང་ནས་བཤད་པའི་གནང་བཀག་དང་མ་འདྲེས་
པར་བཤགས་སྡོམ་ལ་འབད་པས་ཉེས་ལྟུང་དང་ཞག་འགྲོགས་མི་བྱ་
བར་མཛད་པ་དང་ཚུལ་ཁྲིམས་ཀྱི་ཕུང་བོ་ཡོངས་སུ་རྫོགས་པའི་འདུལ་
བའི་མངའ་བདག་ཆེན་པོ་ཞིག་གོ །དེའི་དབང་གིས་མཆོག་དམན་
བར་མ་སུ་ཡིན་ཀྱང་སྟོབས་ཀྱིས་བསྡིག་པ་དང་ཐབས་ལ་བརྟེན་པ་མ་
ཡིན་པར་གུས་འདུད་ལྷུར་ལེན་ཞིང་ཞབས་ཀྱི་པདྨོ་སྤྱི་བོར་ལེན་པ་ཡང་
ཤིན་ཏུ་མང་བ་དང་། གཞན་སློབ་མ་རྣམས་ལ་ཡང་སྡོམ་གསུམ་གྱི་
བཅས་མཚམས་འདི་སྲོག་ལས་ཀྱང་གཅེས་པར་བསྲུང་བར་གདམས་པ་
དང་། རྒྱུན་དུ་ཞལ་ནས་རང་གིས་རང་མ་བསླུ་པ་ཕྱོགས་ཀུན་ནས་
སྡོམ་གསུམ་གཅེས་སྤྲས་བྱེད་པ་གདམས་པ་དང་། ཏིང་ངེ་འཛིན་གྱི་
ཡོན་ཏན་ཐུགས་ལ་འཁྲུངས་པའི་རྣམ་ཐར་ནི། སྤྱིར་ཁོང་སྐུ་ན་
གཞོན་པའི་དུས་ནས་དབང་བོའི་སྒོ་བསྡམས་ཏེ་བག་མེད་རྣམ་གཡེང་
ཡེ་མི་གནང་ཞིང་། དེ་ལས་ཀྱང་། རྒྱུན་མི་ཆད་པའི་རྣལ་འབྱོར་
གྱིས། །བསམ་གཏན་བསྒྲུབ་ལ་བརྩོན་པར་བྱ། །ཞེས་ཕར་ཕྱིན་
བསྡུས་པ་ལས་གསུངས་པ་ལྟར། སེམས་གནས་པ་དགུའི་ཉེས་པ་ལྔ་
-270-



སྤོང་གཉེན་པོ་འདུ་བྱེད་བརྒྱད་བསྟེན་པའི་སྒོ་ནས་ལུས་སེམས་ཤིན་
སྦྱངས་དང་བཅས་ཏིང་འཛིན་གྱི་བཏང་སྡོད་ལ་དབང་འབྱོར་ཞིང་།
ཁྱད་པར་ཐུན་མོང་མ་ཡིན་པའི་དུས་འཁོར་བསྐྱེད་རྫོགས་སོགས་རིམ་
གཉིས་རྣལ་འབྱོར་གྱི་ཏིང་ངེ་འཛིན་ལ་མངའ་བརྙེས་པས། ཐུགས་
དམ་ལ་བཞུགས་པའི་ཚེ་ཉེ་འཁོར་དུ་ཅ་ཅོའི་སྒྲ་སོགས་མི་གསན་པ་
དང་། དངོས་གྲུབ་ཀྱི་རྩ་བ་དམ་ཚིག་དང་སྡོམ་པ་དག་པའི་ཐབས་
ལ་མཁས་ཤིང་ལྷག་ལྷ་དུ་མའི་བསྐྱེད་རྫོགས་ཀྱི་ཉམས་ལེན་ཆུ་བོའི་རྒྱུན་
བཞིན་དུ་བསྐྱངས་ཏེ་རིམ་གཉིས་རྣལ་འབྱོར་ལ་རྩེ་གཅིག་ཏུ་གཞོལ་ཏེ།
དེ་མཐུན་གྱི་འབྲས་བུའི་རྟོགས་པ་ཁྱད་པར་ཅན་རྒྱུད་ལ་འཁྲུངས་པ་
གོར་མ་ཆག་སྟེ། དུས་ངན་ལོ་ཞིག་ལ་མགོན་དཀར་གྱི་མཚམས་སུ་
བཞུགས་སྐབས་དགུན་དུས་འབྲུག་གྲགས་པ་ལ། ཉེར་གནས་
འགས་དེ་ལུགས་ཞུས་ཚེ་ཞལ་ནས་དེ་དུས་མགོན་དཀར་གྱི་སྐུ་བར་སྣང་
གང་བ་ཞིག་བཞེངས་ཏེ་ཞལ་གཟིགས་པས་ཉམས་སྐྱིད་པོ་བྱུང་ཞེས་
གསུངས་པ་སོགས་མཐའ་ཡས་ཀྱང་སྐབས་འགར་ལྷོངས་སུ་གསུངས་
པ་མ་གཏོགས་སྐུ་ཚེ་གང་ལ་སྦས་པའི་བརྟུལ་ཞུགས་ཁོ་ནར་གནས་པ་
•271-



-
---
-
-
དང་། ཕྱུགས་ར་གོང་མའི་མཆོད་རྟེན་ལ་རབ་གནས་མཛད་ཚེ་ཉི་
ཟླ་འཁོར་བ་དེ་དུས་ཀྱི་སྐུ་འཁོར་ལ་མཐུན་སྣང་དུ་གྲུབ་པ་མང་ཡང་
ཐུན་མོང་རྣམ་ཐར་འདིར་མི་སྤྲོའོ། །ཤེས་རབ་ཀྱི་བསླབ་པ་ཐུགས་
ལ་འཁྲུངས་པའི་རྣམ་ཐར་ནི། ཀུན་རྫོབ་གནས་ལྔ་རྟོགས་པའི་ཤེས་
རབ་ཀྱི་ཚུལ་ནི། དྲིན་ལན་གསབ་པའི་མདོ་དང་མདོ་སྡེ་རྒྱན་གྱི་
དགོངས་པ་ལྟར། སྒྲ་ཚད་བཟོ་གསོ་ནང་དོན་རིག་པ་བཅས་ལ་
གཞན་དྲིང་མི་འཇོག་པའི་བློ་གྲོས་ཀྱི་སྤོབས་པ་ཡོངས་སུ་རྫོགས་པས་
མདོ་སྔགས་ཐ་སྙད་རིག་གནས་གང་གི་གནས་ཚུལ་འབྱེད་ཚེ་ཆགས་
ཐོགས་མི་མངའ་བའི་ཤེས་རབ་ཀྱི་རྩལ་ཡོངས་སུ་རྫོགས་པ་དང་།
ཚར་གཅོད་རྗེས་འཛིན་གྱི་འཕྲིན་ལས་ཀྱི་དུས་འདའ་བ་དང་།
གནས་ལུགས་དོན་དམ་རྟོགས་པའི་ཤེས་རབ་ཐུགས་རྒྱུད་ལ་འཁྲུངས་
ཚུལ་ནི། རྒྱུད་བླ་མ་ལས། རྣམ་དབྱེ་བཅས་པའི་མཚན་ཉིད་
ཅན། །གློ་བུར་དག་གིས་ཁམས་སྟོང་གི །རྣམ་དབྱེ་མེད་པའི་མཚན་
ཉིད་ཅན། །བླ་མེད་ཆོས་ཀྱིས་སྟོང་མ་ཡིན། །ཞེས་སོགས་གསུངས་པ་
དང་། ཁམས་གསུམ་ཆོས་ཀྱི་རྒྱལ་བོ་ཀུན་མཁྱེན་ཇོ་ནང་བ་ཆེན་
-272 -



-
-
-
--
-
-
-
-
པོས། ཀུན་རྫོབ་ཆོས་ཀུན་རང་རང་ངོ་བོས་སྟོང་། །སྟོང་བའི་གཞི་
ལ་དོན་དམ་ཆོས་སྐུ་བཞུགས། །ཞེས་པའི་དགོངས་པ་ལྟར། དགག་
བྱ་བཀག་ཕྱོགས་ནས་ཀུན་རྫོབ་ཀྱི་ཆོས་ཐམས་ཅད་མདེན་འཛིན་མ་
རིག་པའི་ཞེན་སྟངས་སུ་བཟུང་བ་ལྟར་གྱི་བདེན་གྲུབ་ཏུ་མེད་པར་
གཟིགས་པ་དང་། ཡོན་ཏན་བསྒྲུབ་ཕྱོགས་ནས་སྟོང་ཉིད་དེ་ནི་རང་
ཡིན་གྱི་ཁྱད་ཆོས་དོན་དམ་པའི་རྒྱལ་བའི་ཁྱད་ཆོས་སྟོབས་བཅུ་དང་མི་
འཇིགས་པ་བཞི་སོགས་སྐུ་དང་ཞིང་ཁམས་སུ་སྣང་བ་སོགས་ཀུན་
མཁྱེན་ཆོས་ཀྱི་རྒྱལ་བོ་ཆེན་པོའི་གཞན་སྟོང་དབུ་མའི་ལུགས་བཟང་
འཁོར་ལོ་ཐ་མའི་དགོངས་པ་ཇི་བཞིན་དུ་གཟིགས་པ་བཞིན་དུ་གཞན་
ལ་ཡང་འཁོར་ལོ་ཐ་མའི་ངེས་དོན་གྱི་ཆོས་རྔ་བར་མ་ཆད་པ་བརྡུང་བ་
དང་། ཉམས་ལེན་ཀྱང་། རང་བཞིན་བདེ་གཤེགས་སྙིང་བོ་
སྒོམ་པ་དང་། །ཁྱད་ཆོས་རྒྱལ་བའི་ཡོན་ཏན་བསམ་པ་གཉིས། །ཞེས་
པ་ལྟར་ཐུགས་དམ་གྱི་མཐིལ་དུ་འཛིན་པ་ཡིན་ནོ །ད་ནི་རྣམ་ཐར་གྱི་
དཀྱུས་ལ་འཇུག་པ་ལ། དུས་འཁོར་དབང་ཆེན་གྲོལ་ནས་ཉིན་ཤས་
ནས་ཅུང་ཟད་བསྙེན་པའི་ཚུལ་གནང་། རིམ་གྲོ་དང་སྨན་པར་
•213



བསྟེ, པ་ལ་ཐུགས་གཏིང་ནས་མི་དགྱེས་ཀྱང་ཐུགས་སློབ་རྣམས་ཀྱིས་
ནན་ ས་ངོར་བསམ་པ་ལྟར་སྨན་རེ་བཞེས་པ་དང་སྨན་ཁབ་རེ་རྒྱག་
པ་སོ, ས་སློབ་མ་དུ་མའི་བསམ་པ་དང་ངག་དབང་ཆོས་གོས་ནན་ཞུས་
ངོར་་ །ན་ཁང་དུ་ཞག་གཅིག་ལ་བཞུགས་པ་ལ་སྨན་པའི་འགོ་གཙོ་
སོགས་ཀྱིས་བཀུར་སྟི་ཚད་མེད་ཞུས། ཕྱིར་ཉིན་ནས་གཟིམས་ཁང་དུ་
བྱོན། དགོན་གཞུང་ནས་ཞབས་བརྟན་བསྒྲུབ་པ་ལ། དེ་ལུགས་
ཞུས་པ་ལ་ཞལ་ནས་འོ་ཡ་ཁོ་བོ་ཅག་སྒོམ་ཆེན་རྣམས་ཀྱིས་ན་ཚ་སྡུག་
བསྔལ་འཆི་རྐྱེན་འདི་དག་ཐམས་ཅད་དང་སྣང་ཆ་སྒྱུ་མ་དང་སྒྱུ་མ་ལྷ་
སྐུ་ངོ་བོ་བདེ་ཆེན་ལྷན་ཅིག་སྐྱེས་པའི་ཡེ་ཤེས་ལུས་ཀྱི་སྡུག་བསྔལ་ཕྲན་
བུ་དྭངས་དེ་སེམས་ཆོས་སྐུ་ལ་ཐིམ་པ་ལ་རིམ་གྲོ་མང་བོའི་ཅི་ཞིག་བྱ།
འོན་ཀྱང་སློབ་མའི་བསགས་སྦྱངས་གནད་ཆེ། ད་ནི་རང་ལོ་བརྒྱད་
ཅུ་གྱ་གསུམ་ལ་སླེབས་ཟིན། ལོ་མང་ཐལ་བའི་ལུས་སྟོབས་ཟད་པ་
ཙམ་ལས་ན་རྒྱུ་ཁབ་རྩེ་ཙམ་ཡང་མེད། ད་ནི་འཆི་བ་རན་པ་མ་ཟད་
འཕྱི་བར་འདུག ང་འཆི་བ་འདི་མི་ནག་ཕལ་བ་རྣམས་དང་ཅུང་མི་
འདྲ། ཁོ་ཚོ་འཆི་ནད་ཀྱིས་ཐེབས་ཤིང་འཆི་བ་ཐོག་ཏུ་བབས་ཚེ།
-214-



བློ་ལྷག་མ་དང་བཅས་པ་ཤ་སྟག་ཡོད་དེ། བླ་མ་དང་སེར་མོ་བ་
འགའ་ནི། ད་ལན་མ་འཆི་ན་ཆོས་འདི་ལྟ་བུ་ཞིག་བྱ་བསམས་ཀྱང་
མ་ཁོམ། ལ་ལ་དག་གྲྭ་སར་སློབ་གཉེར་མ་བྱས། བསྙེན་བསྒྲུབ་མ་
ཐོན། སྒོམ་ཉམས་ལེན་མ་བྱས་སྙམ་པ་དང་། ལ་ལ་དག་ནི་
གདམས་ངག་སྤེལ་བའི་སློབ་མ་མ་འདུས། བསྟན་པ་རིན་པོ་ཆེའི་
ཞབས་ཞུ་བཤད་སྒྲུབ་ལས་གསུམ་གང་ཡང་མ་འཛོམས་སྙམ་པ་དང་།
དེ་ལས་ཀྱང་བླུན་པོ་ཐ་ཆད་དག ཚོང་བྱས་ཏེ་ཕྱུག་པོར་མ་གྱུར།
སྤྱི་ལ་དབང་བསྒྱུར་བའི་དཔོན་པོ་མ་བཟུང་། དགྲ་འདུལ་མ་ནུས་
གཉེན་སྐྱོང་མ་ཐུབ་སོགས་འགྱོད་པའི་རྒྱུ་སྣ་ཚོགས་ཀྱིས་ཤུགས་རིང་
འདོན་བཞིན་དུ་ད་ལན་འཆི་ངེས་སུ་འདུག་སྙམ་པས་སེམས་འཁྱག་
ལྷང་ལྷང་བྱེད། ང་ནི་ཡུལ་དུས་དང་གང་ཟག་ལ་བལྟོས་ན།
བླ་མ་རྡོ་རྗེ་འཆང་རྣམས་ཀྱི་བཀའ་དྲིན་ལས། མདོ་སྔགས་རིག་
གནས་དང་བཅས་པར་སྦྱངས་ཤིང་ཁ་བཤད་ཚིག་གི་ལོ་མ་མ་བྱས་པར་
ནང་སེམས་རྒྱུད་སྨིན་བྱེད་ཀྱི་ལམ་དུ་གང་འགྲོ་བྱས། དུས་ཀྱི་འཁོར་
ལོ་སོགས་ཡི་དམ་མང་བོའི་བསྙེན་བསྒྲུབ་ནི་ཐེབས། སྦྱོར་བ་ཡན་
•215



ལག་དྲུག་གི་གཙོ་བོ་བྱས་པའི་གངས་རིའི་ལྗོངས་ཀྱི་གདམས་ངག་ཟབ་
དགུ་དག་ལ་བག་ཆགས་ནི་བཞག ད་ལྟ་གྲུབ་པའི་རྟགས་མཚན་
སོགས་དུས་དང་གང་ཟག་གི་བསྐལ་བར་གྱུར་བའི་སྙིགས་མའི་དུས་
འདིར་འབྲས་བུ་མངོན་དུ་གྱུར་བ་དཀའ་མོད། སོ་སོའི་ཐད་ཀར་
གནད་དུ་འགྲོ་ངེས་པའི་ཉམས་ལེན་རྐང་ཚུགས་པ་རེ་ནི་བྱས་ཁུལ་ཙམ་
ཡིན། རང་ཚོད་དུ་དབང་བསྐུར་ཆོས་འཆད་གདམས་ངག་སྟེར་བ་
དང༌། རང་རེའི་ཇོ་ནང་ཀུན་མཁྱེན་སྒྲོལ་མགོན་ཡབ་སྲས་
སོགས་ཀྱི་གསུང་འབུམ་གྱི་ལུང་སྤེལ་ཏེ་བསྟན་པ་རིན་པོ་ཆེར་ཞབས་ཞུ་
ཅི་ནུས་བསྒྲུབས་པ་ཡིན། དགེ་སློང་གི་སྡོམ་པ་ཕོག་པའི་སློབ་མ་
ཁ་ཅིག་ནི་བལྟས་ན་ཡིད་སུན་པ་ཙམ་འདུག་པ་དང་། ལ་ལ་བལྟས་
ན་ཉམས་སྤྲོ་བ་ཡང་ཡོད་འདུག དེ་ཐམས་ཅད་ནི་སྙིགས་མའི་དུས་
ཀྱི་རང་མདངས་དེ་རྒྱལ་བས་ཀྱང་བཅོས་དཀའ་བར་སྣང་། རང་ལ་
རྟོགས་པ་ཁྱད་པར་ཅན་གྱི་འོ་ཟོབ་མེད་ཀྱང་། ད་ནི་འདི་ནས་
བཟུང་སྟེ་སྐྱེ་བ་ནས་སྐྱེ་བ་ཐམས་ཅད་དུ་ཐབས་སྙིང་རྗེ་ཆེན་པོ་དང་།
ཤེས་རབ་སྟོང་བ་ཉིད་ཟུང་དུ་འཇུག་པའི་ཐེག་པ་ཆེན་པོའི་ལམ་འདི་
-276-



བཅོས་མ་མ་ཡིན་པར་ལྷན་སྐྱེས་སུ་བརྟན་པ་ཐོབ་པ་ཡིན་པས་བཟང་
ངན་བར་མའི་འབྲེལ་བ་ཐམས་ཅད་བདག་གིས་མཆོག་གི་གོ་འཕང་ལ་
འགོད་པ་ཐེ་ཚོམ་གཏན་ནས་མི་དགོས། ཞེས་དབུགས་དབྱུང་བར་
མཛད་པ་དང་། བརྟན་བཞུགས་ཀྱང་སློབ་མའི་བསགས་སྦྱངས་ཀྱི་
གནད་ལ་དགོངས་པ་ཙམ་ལས་དོན་དུ་ཞལ་བཞེས་མི་གནང་།
དེ་ནས་མཆོག་སྤྲུལ་རིན་པོ་ཆེའི་ཐུགས་སྲས་ཀྱི་གྲལ་ལ་དབང་བ་ཚེ་
མཚམས་པ་བླ་མ་ངེས་དོན་ཉི་མ་དང་། ཕྱག་མཛོད་དཔལ་ལྡན།
ཀུན་བཟང༌། ཚེ་རིང་། སྦྱིན་བདག་ངག་དབང་ཆོས་གོ་
ཚ་བུ་འཇིག་གོ དུང་དཀར་སོགས་ལ་ཞལ་ཆེམས་སུ། དགོངས་
རྫོགས་སྒྲུབ་ལུགས་ཆོས་སྡེ་ཆེ་ཕྲ་ཐམས་ཅད་ལ་མང་ཇའི་བསྙེན་བཀུར་
དང་ཁོང་གི་འབྲེལ་ཐོག་གི་སེམས་ཅན་ལ་བསྔོ་འབྲེལ་དང་མཆོད་
འབུལ། བླ་ཁག་སོ་སོར་གདུང་མཆོད་སྒྲུབ་པ་སོགས་ཕྱག་ཡིག་ཞིབ་
མོ་བྲིས་ཏེ་ཨ་ཁུ་ངེས་དོན་ཉི་མའི་ལག་ཏུ་བཞག དེ་ནས་བཟུང་
གཟིམས་ཆུང་འགོལ་ཡངས་ཞིག་ཏུ་རྗེ་བཙུན་བྱམས་པ་མགོན་པོའི་
བཞུགས་སྟབས་ཁོ་ནས་ཉིན་མཚན་གཉིས་དུས་འདའ་བར་བཞུགས།
རu
-277-



གསོལ་ཇ་སོགས་ནི་ཞལ་རློན་བྱེད་ཙམ་རེ་གནང་། རྣམ་སྣང་མི་
སྐྱོད་སོགས་ནི་གཏན་འགགས་སུ་བྱས་ནས་ཟླ་བ་གཅིག་ཙམ་ལོན།
ཉིན་མོ་གཉིད་སངས་བྱེད་དུ་རྗེ་བཙུན་ཐམས་ཅད་མཁྱེན་པའི་རྣམ་
ཐར་མ་བཅོས་ལྷུགས་པའི་རྟོགས་བརྗོད་ལ་དཔེ་གཟིགས་ཟུར་ཙམ་
རེ་གནང་། དེ་མིན་ཞལ་ནས་ཅིར་ཡང་མི་གསུངས་བར་ཞལ་དམ་
པོར་གནང་། མདུན་དུ་མི་སོགས་བྱུང་ན་ཡང་སྤྱན་ཟུར་ཙམ་གྱིས་
ཀྱང་མི་གཟིགས། དེའི་ངང་ན་ས་ནག་ཟླའི་ཉ་ཙམ་ནས་ས་གའི་དུས་
ཆེན་ཚེས་གསུམ་བར་བཞུགས། ས་ག་ཟླ་བའི་ཚེས་བཞིའི་ཉིན་
ཞལ་ནས་དེ་རིང་སྐར་མ་གང་ལ་འཁེལ་ཞེས་གསུངས། མདུན་
འདུག་པ་རྣམས་ཀྱིས་གཟའ་ཉི་མ། སྐར་མ་ནབ་སོ། འཕྲོད་
ཆུང་མེ་རླུང་། འཕྲོད་ཆེན་རྒྱལ་མཚན་ཡིན་ཞུས་པས། འོ་ལེགས་
འདུག་ང་འཆི་བ་ལ་སྐར་མ་བཟང་བོ་དགོས་པའི་ངེས་པ་མེད་ཀྱང་
བླུན་པོ་ཁ་ཐལ་ཅན་འགའ་རེས་ཕྱིས་ནས་རྐྱེན་ངན་ཕྲན་བུ་རེ་བྱུང་ན་
ཁྱེད་ཅག་ལ་སྒྲོ་བསྐུར་དུ་མའི་གཏམ་གླེང་གིས་རྣ་བར་སུན་པར་སྟེར་
ངེས། ད་ས་གཞི་འདི་ན་གདན་ཤོམས་ཁོ་འདི་ཐོག་ནས་ཤི་ན་མི་
•27s-



ངས་
བདེ་གསུངས། མཆོད་པ་བཤམས་ཚར་བ་དང་གདན་བཤམས་པ་
ཉིད་ལ་དཀྱིལ་མོ་ཀྲུང་གིས་བཞུགས་ཤིང་། སྤྱན་ནམ་མཁའ་ལ་
གཟིགས་ཏེ། དུས་གསུམ་སངས་རྒྱས་གུ་རུ་རིན་པོ་ཆེ་སོགས་གསོལ་
འདེབས་ལན་གསུམ་གསལ་དག་སྙན་གསུམ་གསུངས་པ་དང་།
དེ་ནས། དགེ་བའི་བསོད་ནམས་བསགས་པ་ཀུན། །བདག་གིར་
ཡོངས་སུ་བཟུང་མེད་པར། །སེམས་ཅན་མ་ལུས་ཀུན་དོན་དུ།།
ཆོས་དབྱིངས་བླ་ན་མེད་པར་བསྔོ། །ཞེས་གསུངས་ཤིང་ཕྱག་གཉིས་
མཉམ་བཞག་མཛད་ནས་རེ་ཞིག་བཞུགས་པ་དང་མཐར་དེ་ཉིད་རྡོ་རྗེ་
འཆང་ཆེན་པོའི་ཐབས་ཤེས་ཟུང་དུ་འཇུག་པའི་ཕྱག་རྒྱ་མཛད་དེ།
དགོངས་པ་ཆོས་དབྱིངས་སུ་བསྡུ་བའི་ཚུལ་མཛད་དོ། །དེ་ཡང་ཐུགས་
ཆོས་རྣམ་པ་ཀུན་ལྡན་གྱི་དབྱིངས་དང་། མི་འགྱུར་བའི་བདེ་བ་
ཟུང་དུ་འཇུག་པའི་ཡེ་ཤེས་མཁའ་ཁྱབ་མཁའ་ཡི་རྡོ་རྗེའི་དབྱིངས་སུ་
འབྱམས་ཀླས་པའི་རྟགས་སུ་ཕྱི་རྟགས་ནམ་མཁའ་གཡའ་དག་པ་
བཻཌཱུརྱ་ཞུན་མའི་མདོག་ལྟ་བུ་དང་། ནང་རྟགས་སུ་སྐུ་གཞོན་ཉམས་
པ་བཅུ་དྲུག་ལང་ཚོ་དར་ལ་བབས་པའི་ཉམས་རྫོགས་པ་དང་།
•279•



དགྱེས་པའི་འཛུམ་མདངས་ལྡན་ཞིང་ཤེལ་གྱི་མཆོད་རྟེན་མདངས་
འོད་གསལ་བ་གྲུབ་པ་འདི་ལྟ་བུ་སྔར་མཐོང་མ་མྱོང་ཞེས་ཀུན་ལ་ཡ་
མཚན་འབུམ་ཕྲག་བསྐྲུན་པ་སོགས་མྱ་ངན་ལས་འདའ་བའི་ཚུལ་
གནང་ངོ་། །འདི་ནི་ཕྱོགས་ལྷུང་དང་ཨུ་ཚུགས་ཀྱི་གཏམ་མ་ཡིན་པ་
ཀུན་ལ་མཐུན་སྣང་དུ་གྲུབ་པའོ། །
དེ་ནས་རྡོ་རྗེའི་སློབ་མའི་ཚོགས་ཀྱིས་མཉམ་བཞག་འོད་གསལ་ཀློང་
ནས་གཟིགས་པ་དང་། འགའ་རེས་རྨི་བལྟས་སུ་ཡང་ཁོང་མི་
བཞུགས་པ་ཤེས་ཏེ་ཉིན་གཉིས་གསུམ་ཙམ་ནས་གསང་རྒྱ་བྱེད་མ་ཐུབ།
དེ་ནས་གདུང་མཆོད་ཀྱི་རིམ་པ་ནི། སྔར་ལས་ལྗགས་བཀོད་དང་
ཞལ་ཆེམས་ཀྱི་ཡི་གེ་ལྟར་ཚེས་བརྒྱད་ཀྱི་ཉིན། འབྲོག་དགེའི་
མཆོག་སྤྲུལ་བཀྲ་ཤིས་འོད་ཟེར་བྱོན་ཏེ། ཐུགས་འོད་གསལ་ཆོས་ཀྱི་
དབྱིངས་ལས་གཟུགས་སྐུའི་དཀྱིལ་འཁོར་དུ་བཞེངས་བར་བསྐུལ་ཏེ་
འཁོར་བ་མ་སྟོང་གི་བར་དུ་སེམས་ཅན་གྱི་དོན་མཛད་པར་བསྐུལ་བའི་
ཚེ། སྤྱན་གྱི་ལྟ་སྟངས་ཟུམ་སྟེ་དབུ་ཅུང་ཟད་སྒྱུར་བ་ནི། མཆོག་
སྤྲུལ་བཀྲ་ཤིས་འོད་ཟེར་ཁོང་དང་། སློབ་ཚོགས་ཀྱི་གྲལ་འགོ་དོན་
-280-



གྱི་དབང་བ་དགེ་སློང་རྡོ་རྗེ་འཛིན་པ་གྲོང་མང་བ་ངེས་དོན་ཉི་མ་དང་།
ཉེར་གནས་ཀུན་བཟང་གསུམ་གས་མཐོང་ཚུལ་མཐུན་སྣང་དུ་གྲུབ་
ཚུལ་འདྲ་བ་དང་། དེ་ནས་སྐུ་མདངས་ཀྱང་སྔར་ལས་ཅུང་ཟད་
ཡལ་བ་དང་། ཇི་སྐད་དུ་རིམ་གཉིས་སྨོན་ལམ་ཆེན་མོ་ལས།
ནོར་བུའི་རྩེ་མོར་ཉི་རྡུལ་བརྟན། །གཙུག་ཏོར་བྱང་སེམས་ཟླ་བ་ཉ། །
ཞེས་སོགས་རྒྱུད་ཀྱི་དགོངས་དོན་ལྟར། བྱང་སེམས་དཀར་ཆ་སྟེང་
དུ་གཤེགས་པ་ཤངས་རྩེ་ནས་ཐོན། དམར་ཆ་ཐུར་དུ་གཤེགས་པ་
བབས་པ་ཀུན་གྱིས་མཐོང་བ་དང་། བྱང་སེམས་ཞི་བའི་དྲི་བཟང་
གིས་ཆོས་སྡེ་ཆེན་པོ་དཔལ་ཐུབ་བསྟན་ཕྱོགས་ལས་རྣམ་རྒྱལ་གླིང་གི་
ཁོར་ཡུག་ཀུན་དང་། སྐྱེ་བོ་རྒྱུ་བའི་སྲང་ལམ་ཐམས་ཅད་ལ་ཁྱབ་
པ་ཀུན་གྱིས་གླེང་བ་དང་། གུས་འབངས་བདག་ཀྱང་གདུང་མཆོད་
ཀྱི་སྐབས་དེར་བང་མདའི་དཀྱིལ་གྱི་ལམ་ཕྲན་ནས་ཡོང་ཚེ་དྲི་བཟང་
ལན་གཉིས་ཉམས་སུ་མྱོང་བའི་སྐལ་བ་བྱུང་བ་ནི། རྫུན་གྱིས་སྒྲོ་
འདོག་མིན་པ་མཆོག་གསུམ་དཔང་བོར་བཞག་ན་ཆོག་གོ །བླ་མ་
ངེས་དོན་ཉི་མ་དང་ཀུན་བཟང་གཉིས་ཀྱི་གཙོས་འཚོགས་འདུ་ལྷན་
• gi-



རྒྱས་ཀྱི་བཀས་བསྐུལ་ངོར་ཡང་སྤྲུལ་མྱུར་བྱོན་ཉིན་བྱེད་བསུ་བའི་སྐྱ་
རེངས་བདེན་ཚིག་རྒྱ་མཚོའི་སྙིང་བོ་ཞེས་པ་བདག་གིས་བྲིས་ཏེ།
ཐུགས་བཞེད་བསྐངས་ཁུལ་བྱས། མཁན་དཔལ་ལྡན་གྱིས་ཀྱང་
ཡང་སྤྲུལ་མྱུར་བྱོན་གསུངས། དེ་ནས་གྲྭ་ཚང་རྒན་གཞོན་ཡོངས་དང་
སྐྱ་སེར་རིས་མེད་ཀྱི་ཡིད་ལ་མྱ་ངན་གྱིས་ནོན་ཞིང་མིག་ཆུའི་ཐིགས་པ་
དང་། སྨྲེ་ངག་དང་ཤུགས་རིང་སོགས་འདོན་ཞིང་། གྲྭ་ཚང་
ཡོངས་ཀྱིས་རྒྱུད་སྡེ་སོ་སོའི་སྒོ་ནས་བླ་མ་དང་དཀྱིལ་འཁོར་ཐ་མི་དད་
པ་བྱས་ཏེ་བདག་འཇུག་དང་། སྔོན་འགྲོ་ནས་དངོས་གཞིའི་བར་
དང་། བླ་མ་མཆོད་པ་བདེ་ལེགས་རབ་རྒྱས་སོགས་ཀྱི་སྒོ་ནས་
བསགས་སྦྱང་གི་གནད་ལ་བརྩོན་པ་དང་། ཁྱིམ་པ་རྣམས་ཀྱིས་མ་
བསྐུལ་དང་བླང་གིས་སྒོ་ནས་བརྒྱ་མཆོད་ཁྲི་མཆོད་འབུམ་མཆོད་
སོགས་བློའི་ཡུལ་དུ་མི་ཤོང་བ་དང་། ལྷག་པར་དུ་མར་མེའི་མཆོད་
པའི་འོད་ཀྱིས་ཁོར་ཡུག་ཀུན་ཏུ་ཉིན་མཚན་དབྱེར་མི་ཤེས་པ་ལྟ་བུ་
དང་། རྐོང་བུ་དང་ཐེབ་བྱི་དོར་གྱི་གཙང་སྦྲའི་ལས་ཀ་གྲྭ་བ་དང་
ཁྱིམ་པ་བཅུ་ཕྲག་རྒྱུན་ཆགས་སུ་དལ་མེད་ཀྱིས་བྲེལ་བ་དང་། དེ་ལྟ་
-22-



བུའི་ཞིང་ཁྱད་པར་ཅན་ལ་རྟེན་ཏེ་ཚོགས་བསགས་སྒྲིབ་སྦྱོང་ལ་སྐྱ་སེར་
ཀུན་ལྷོད་མེད་དུ་བརྩོན་པ་དང་། གཟུངས་སྔགས་ཁྱད་པར་ཅན་
གྲངས་ལྡན་འདོན་རྒྱུའི་ཁས་ལེན་དང་། ནི་གུ་རྫོགས་རིམ་ཉམས་
ལེན་དང་། ཕྱིན་ཆད་སྡོམ་སེམས་བརྟན་པོས་སྲོག་གཅོད་དང་དུད་
ཆང་རྐུན་པོའི་ལས་སོགས་གཏན་མི་བྱེད་པའི་དམ་བཅའ་རྡོ་ལ་རི་མོ་
བྲིས་པ་སོགས་སྨོས་མི་ལང་ངོ་། །དེ་ནས་ཚེས་པ་བརྒྱད་ཀྱི་ཉིན་ལ་
དམ་ཚིག་གཙང་མའི་སློབ་མ་རྣམས་ནས་དྲི་བཟང་གི་ཆུས་གདུང་ཁྲུས་
འབུལ་བ་སོགས་ཀྱི་སྲི་ཞུ་བགྱིས་ཏེ་གཟིམས་ཁང་སྟེང་དུ་གདན་དྲངས།
དེ་ནས་བླ་གོས་རྣམ་སྦྱར་དབུ་རྒྱན་དར་དཔྱང་སོགས་ཕུལ་ཏེ་ལོངས་
སྐུའི་ཆས་སུ་གསོལ་ཏེ། རྒྱུད་སྡེ་སོ་སོ་བླ་མ་མཆོད་པ་བདེ་ལེགས་
རབ་རྒྱས་ཐུན་མོང་སྔོན་འགྲོ་ནས་དངོས་གཞིའི་བར་རྣམས་ལ་བླ་མ་
དང་དཀྱིལ་འཁོར་ཐ་མི་དད་པ་དང་། བླ་མའི་ཐུགས་དང་རང་
སེམས་དབྱེར་མེད་པ་སོགས་དཔལ་ལྡན་ཇོ་ནང་བའི་ཐུན་མོང་མ་ཡིན་
པའི་ཉམས་ལེན་རྣམས་གནད་ལ་བསྣུན་ཏེ་གྲངས་མེད་གསུམ་གྱི་
ཚོགས་ཆེན་བཟླུམས་པ་སོགས་འདིར་བརྗོད་མི་ལང་ངོ་། །མཐར་
-283-



སྨོན་ལམ་རྒྱལ་བ་རྒྱ་མཚོ་དང་རིམ་གཉིས་སྨོན་ལམ་བསྟན་འབར་མའི་
མཐའ་རྒྱན་པ་སོགས་བསྔོ་སྨོན་གྱིས་རྗེས་བཏབ། མདོར་ན་ཚེ་
རབས་ཀྱི་འཕྲེང་བ་ཐམས་ཅད་རྗེས་སུ་འཛིན་པ་དང་། རྒྱལ་ཁམས་
ནད་མུག་འཁྲུག་རྩོད་སོགས་ཞི་ཞིང་རྫོགས་ལྡན་གྱི་ལང་ཚོ་འཛུམ་པ་
དང་མཐར་ཐུག་ཐར་བ་དང་ཐམས་ཅད་མཁྱེན་པའི་གོ་འཕང་ཐོབ་
པའི་སྐྱབས་འཇུག་ནན་ཞུས་སོགས་ཀྱི་ཚེ། ཉིན་རེར་བཞིན་སྐུ་
གདུང་ཇེ་ཆུང་དུ་གྱུར་བ་སོགས་ཀུན་ལ་མཐུན་སྣང་དུ་གྲུབ། དེ་
ནས་ཚེས་བཅོ་ལྔའི་ཉིན་གདུང་སྐར་དུ་ཚེ་རབས་རྗེས་འཛིན་དང་སྤྲུལ་
སྐུ་མྱུར་བྱོན་གྲྭ་མང་གིས་གསུངས་ཏེ་ཕེབས་བྱམས་སུ་བཞུགས་སུ་
གསོལ་ཏེ་འདུ་ཁང་ཆེན་མོ་དང་། མགོན་ཁང་ཨུ་ཙ་ལ་བསྒྲུབ་ཁང་
བསམ་གཏན་གླིང་རྣམས་སུ་བྱོན་ཏེ་གདུང་ཁང་དུ་སྤྱན་དྲངས།
དེའི་ཚེ་ཡང་ནམ་མཁའ་ཤིན་ཏུ་དྭངས་བའི་ངོས་ལ་མཆོད་རྫས་ཀྱི་རྣམ་
པའི་སྤྲིན་ལང་ལོང་དུ་མའི་མཆོད་པ་དང་། ཁ་དོག་སྣ་ཚོགས་པའི་
འཇའ་ཚོན་གྱི་བླ་རེ་བྲེས་པའི་ཚུལ་དུ་མ་བཀྲ་བ་དང་། སྐབས་
འགར་དྲི་བཞོན་གྱི་རྒྱུ་བ་ཅུང་ཟད་ཀྱང་མེད་པར་ཆར་ཟིམ་བུ་བབས་
- 284 -



པ་སོགས་ངོ་མཚར་བའི་བལྟས་མང་། དེ་ནས་གདུང་ཁང་མཆོད་
རྫས་སྣ་ཚོགས་ཀྱིས་མཛེས་པའི་རྒྱན་གྱིས་སྤྲས་པའི་དབུས་སུ་སྐུ་གདུང་
ཡིད་བཞིན་ནོར་བུ་བཞུགས་སུ་གསོལ་ཏེ། རང་དགོན་གྱི་མཆོག་
སྤྲུལ་ཀུན་བཟང་གཞན་ཕན་ཆོས་ཀྱི་རྒྱལ་མཚན་དང། རྡོ་རྗེ་སློབ་
དཔོན་ཆེན་པོ་ཐུབ་བསྟན་ཆོས་ཀྱི་འོད་ཟེར། འབྲོག་དགེ་ཡོན་ཏན་
རྒྱ་མཚོའི་ཡང་སྤྲུལ་ཏེ་ཡོངས་གྲགས་ལ་ཆོས་སྐྱོང་སྐྱབས་དང་།
མཁན་དཔལ་ལྡན་སོགས་དགོན་གོང་འགབ་གཉིས་ཀྱི་དགེ་འདུན་བརྒྱ་
ཕྲག་ལྔས་མཆོད་རྫས་ཀྱི་རིགས་དུ་མ་ཐོགས་ཏེ་སྐུ་གདུང་རིན་པོ་ཆེ་
གསང་བདེ་འཇིགས་གསུམ་དང་ཁྱད་པར་དུ་དུས་ཀྱི་འཁོར་ལོའི་སྒོ་
ནས་གདུང་ཞུགས་འབུལ་གྱི་ཆོ་གའི་སྒོ་ནས་ཞུགས་འབུལ་བྱས། དེ་
ནས་རང་དགོན་དང་འབྲོག་དགེ་དགོན་པའི་བླ་མ་དང་གྲྭ་བ་ཡོངས་ལ་
གདུང་འགྱེད་ཀྱང་ཇ་ཐུག་སྣུམ་པོ་དམངས་སྒོར་གྱི་འགྱེད་མང་དུ་
བཏང་། དེ་ནས་ཉིན་འགས་རྗེས་སུ་གདུང་གི་ཞལ་བྱེ་བས་དྲི་བཟང་
འཐུལ་ཞིང་རིང་བསྲེལ་རྣམས་མུ་ཏིག་གི་ཚོམ་བུ་བཀོད་པ་སྤུངས་པ་
ལྟ་བུ་དང་། གདུང་རུས་ལ་ལྷ་སྐུ་དང་ཡིག་འབྲུའི་རྣམ་པ་གསལ་བ་
- 285 -



སོགས་མང་བ་དང་། ཁྱད་པར་དུ་ཤིན་ཏུ་ངོ་མཚར་བ་ནི གདུང་
རུས་ལ་གོང་གཤམ་གཉིས་སུ་ཟླ་གམ་གྱི་རི་མོ་གསུམ་རེ་བཏོད་པའི་
དབུས་སུ་ཁོང་གི་སྐུ་ང་འདྲ་མ་ཞིག་གསལ་བོར་བཏོད་པ་ཞིག་ཡོད་པ་
དེ་ནི་ད་ལྟ་ཁོང་གི་ལྷ་ཁང་གི་སྐུའི་ཟུང་འཇུག་ཏུ་བཞུགས་པ་དེའོ། །
.:35
་
'''
.
»
*
༣. ན
་
ན
- བ་
་
་
་
34
.:35རྗེ་
'' - ཝ
*
-
*
*
ན
s, *
མ་ཎཱ་
མར་ས་
,
༣༧.
བ
སམ་
པས་
x
，!
、
,
༣
་
།
།
-26•



འདིར་སྨྲས་པ།
བློ་ལྡོག་རྣམ་བཞིའི་བདུད་རྩིའི་ཐིགས་འཕྲེང་གིས། །
སེམས་རྒྱུད་མ་བརླན་རྟག་འཛིན་འཁྲུལ་བའི་ཁྱུ། །
ཡང་དག་ལམ་ལ་བསྐུལ་ཕྱིར་རྡོ་རྗེའི་སྐུ། །
རེ་ཞིག་གཟུགས་སྐུའི་དབང་གཞུ་དབྱིངས་སུ་བསྡུས། །
མཆོག་སྤྲུལ་ཉིན་བྱེད་མཛད་འཕྲིན་འོད་སྟོང་ཅན།
བསྟན་འགྲོ་པདྨོའི་དགའ་ཚལ་རིང་དོར་ཏེ། །
ཞི་དབྱིངས་ནུབ་རིར་མནལ་འདི་རྒྱལ་སྲས་ལམ། །
དོར་དེ་ཉན་རང་བརྟུལ་ཞུགས་བླངས་སམ་ཅི། །
འོན་ཀྱང་སྒྱུ་མའི་འཕྲུལ་འཁོར་བཤིགས་པ་དང་།།
བཞེངས་འདི་གདུལ་བྱའི་ཁམས་དབང་རྫིང་བུ་ལ། །
རྟེན་འབྲེལ་ཆུ་ཟླའི་རོལ་གར་ངང་ཉིད་ལ། །
མྱ་ངན་ཤུགས་རིང་འདོན་འདི་བླུན་པོའི་ཕུལ།།
•
•



-
--
-
རྡོ་རྗེའི་སྐུ་ཡང་ཐ་མལ་གདུལ་བྱའི་ངོར། །
འཁོར་བའི་དོ་རར་སྐྱེ་འཆིའི་གར་བསྒྱུར་ཏེ། །
མཐོང་གྲོལ་སྐུ་ཡི་དཀྱིལ་འཁོར་རེ་ཞིག་ལ། །
དྲང་དོན་ཕྱི་མ་མེད་པའི་ལམ་དུ་ཆས། །
བྱིས་རྣམས་ཀུན་ད་དགའ་བའི་འོད་སྣང་དཔལ། །
ཀུན་རྫོབ་གཟུགས་སྐུའི་ཟླ་བ་ནུབ་ན་ཡང་།།
རྟག་ཏུ་རང་སེམས་སྤྲོས་བྲལ་ཆོས་དབྱིངས་ཀློང་།།
དོན་དམ་བླ་མའི་ཞལ་བཟང་མཇལ་བས་སྤྲོ། །
དེ་ལྟར་དགོངས་ནས་གདུང་སེམས་ངལ་བའི་ཁུར། །
རིང་དུ་དོར་ཏེ་མཆོད་སྤྲིན་རྒྱ་མཚོའི་ཚོགས། །
ཆོས་དབྱིངས་ལས་བཏོན་སྲིད་ཞིའི་བདག་ཉིད་ལ། །
དམིགས་མེད་ལྟ་བུའི་རྒྱས་བཏབ་འབུལ་བར་བརྩོན།།
བtc.



-
ཆོས་བརྒྱད་དུག་གིས་ཆ་ཙམ་མ་ལྷད་པར། །
འཁོར་གསུམ་དག་པའི་མཆོད་པ་རྒྱ་མཚོའི་སྤྲིན།།
མཆོད་ཡུལ་བླ་མ་མཆོག་གི་དཀྱིལ་འཁོར་དུ། །
སྣང་ལ་རང་བཞིན་མེད་པའི་རྒྱ་ཆེར་གཏིབས། །
མཁའ་ལ་འཇའ་གུར་སྤྲིན་གྱི་ཡོ་ལང་སོགས། །
སྣ་ཚོགས་བླ་མའི་བཀོད་པ་ལང་ཚོའི་འཛུམ། །
གསང་གསུམ་ཡིད་ཀྱི་རྒྱན་དུ་ལེགས་སྤྲས་།
གང་སྣང་ཐམས་ཅད་བླ་མའི་རྣམ་རོལ་ཡིག །
ཞིང་འདིའི་བཀོད་པ་ཉེར་བསྡུས་འོག་མིན་ན།
ལོངས་སྤྱོད་རྫོགས་སྐུ་ཟླ་བའི་ལང་ཚོའི་འཛུམ། །
གངས་ཅན་གདུལ་བྱའི་དད་པའི་རྙོག་བྲལ་མཚོར།།
སྒྲིབ་མེད་མཚན་དཔེའི་དཀྱིལ་འཁོར་མྱུར་འཆར་ཤོག །
•9-



ཅེས་མཁར་རྡོ་རྗེ་འཆང་ཀུན་དགའ་ཤེས་རབ་ཆོས་འཕེལ་རྒྱ་མཚོའི་
སྡེའི་རྣམ་པར་ཐར་བ་ངེས་དོན་བསྟན་པའི་མཛེས་རྒྱན་བསམ་འཕེལ་
ནོར་བུའི་དོ་ཤལ་ཞེས་བྱ་བ་ལས་ཐུན་མོང་གདུལ་བྱའི་སྣང་ངོར་
གཟུགས་སྐུའི་བཀོད་པ་རེ་ཞིག་བསྡུས་པའི་སྐབས་ཅུང་ཟད་བརྗོད་
པའོ།
གསང་གསུམ་བཀོད་པའི་ཆ་ཤས་རེ་རེར་ཡང་།།
རབ་འབྱམས་རྒྱལ་བའི་མཛད་པའི་ཁུར་རྫོགས་པ།།
སྲིད་མཚོར་བརྩེ་ཆེན་ཤུགས་ཀྱིས་ཟློས་གར་ཅན།
རིམ་གཉིས་གཏེར་མཛོད་ཆེན་པོ་སླར་ཡང་དྲན།།
གཞུང་བརྒྱ་འཆད་པའི་ཆོས་རྔ་ཕྱོགས་མེད་ལྡིར། །
རྩོད་སྒྲིབ་རིགས་པའི་ལྗགས་འདབ་མེ་ཞགས་མཆེད།
སྡེབ་ལེགས་རྩོམ་ལ་དབྱངས་ཅན་རོལ་མོ་འཁྲོལ། །
མཁས་པའི་བྱ་བ་གསུམ་གྱི་རྣམ་ཐར་ཡིན།
•20-



ངེས་འབྱུང་སེམས་ཀྱིས་སྲིད་གསུམ་སྡུག་བསྔལ་གཟིགས། །
རིན་ཆེན་སེམས་ཀྱིས་འགྲོ་རྣམས་བུ་བཞིན་དགོངས།
མཐའ་བྲལ་ལྟ་བས་ཆོས་ཀུན་བདེན་མེད་གཟིགས། །
བདག་གི་མགོན་འདིའི་ཐུགས་ཀྱི་རྣམ་ཐར་ཡིན།
ཀུན་རྫོབ་ཆོས་ཀུན་བདེན་སྟོང་སྤྲོས་བྲལ་དབྱིངས། །
དོན་དམ་ཆོས་སྐུ་ཡེ་ནས་བཞུགས་པའི་ཚུལ།།
ཇི་བཞིན་གཟིགས་པ་ཐུགས་དམ་མཐིལ་དུ་མཛད།
ངེས་དོན་མཐར་ཐུག་གཟིགས་པའི་རྣམ་ཐར་ཡིན།།
ལུང་རིགས་གཡས་འཁྱིལ་རོལ་མོའི་གད་རྒྱང་སྒྲོགས། །
ལེགས་བཤད་གཏམ་གྱིས་བླངས་དོར་གསལ་མཛད་ཅིང་།།
གདམས་ངག་བདུད་རྩིས་གདུལ་བྱ་མགྲོན་དུ་བཀུགས། །
བདག་གི་མགོན་འདིའི་གསུང་གི་རྣམ་ཐར་ཡིན། །
•3sI-



བག་མེད་ཉེས་ལྟུང་ལྡན་ལྗིན་རིང་དུ་དོར། །
ངུར་སྨྲིག་རྒྱལ་མཚན་ལི་ཁྲིའི་མེ་ཏོག་བཞད།།
བཙུན་པའི་དཔལ་གྱིས་སྐྱེ་དགུའི་དྭངས་པ་འདྲེན།
བདག་གི་མགོན་འདིའི་སྐུ་ཡི་རྣམ་ཐར་ཡིན། །
ལས་རླུང་དབུ་མར་ཐིམ་པའི་བདེ་བ་ཆེ།
ཆོས་ཀུན་སྤྲོས་དང་བྲལ་བར་དབྱེར་མེད་པར། །
མཉམ་བཞག་བདེ་སྟོང་ཟུང་འཇུག་ཡེ་ཤེས་ལས། །
གཡོ་མེད་ཐུགས་ཀྱི་གསང་བའི་རྣམ་ཐར་ཡིན། །
མཐའ་ཡས་སྒྲ་ཀུན་བརྗོད་པའི་དབྱངས་ཀྱི་གདངས། །
ཡེ་ཤེས་རླུང་དང་སྔགས་རྣམས་དབྱེར་མེད་པར། །
གཞོམ་གཞིག་བྲལ་བ་གསུང་གི་རྡོ་རྗེ་སྨིན། །
མགོན་འདིའི་གསུང་གི་གསང་བའི་རྣམ་ཐར་ཡིན།
-292-



ཐ་མལ་སྣང་ངོར་ངུར་སྨྲིག་རྒྱལ་མཚན་ཡང་།།
རྒས་རྒུད་བྲལ་བ་བདེ་སྟོང་བཀྲག་མདངས་ཅན། །
དོན་དུ་སྟོང་གཟུགས་ཕྱག་རྒྱ་ཆེན་མོའི་སྐུ། །
བཞུགས་པ་སྐུ་ཡི་གསང་བའི་རྣམ་ཐར་ཡིན། །
མདོར་ན་སྐུ་གསུང་ཐུགས་ཀྱི་ཆ་རེ་ཡང་།།
རབ་འབྱམས་རྒྱལ་བའི་རྣམ་ཐར་ཡོངས་རྫོགས་ཕྱིར། །
མཐའ་དག་བརྗོད་པ་སྒྲ་དབྱངས་ལྷ་མོས་ཀྱང་། །
ནུས་མིན་བདག་ལྟས་ཆ་ཙམ་གད་མོའི་གནས། །
ཀུན་རྟོག་སེམས་ཀྱི་འོག་འགྱུ་མཐའ་ཡས་པའི། །
ཚིག་དོན་སྦྱོར་ཚུལ་འབྲེལ་མེད་བསྐྱར་ཟློས་དང་།།
ཉིང་དགོས་མ་ཐོན་དགོས་མིན་ཐལ་དྲགས་པའི། །
ཉེས་རྣམས་གཟུར་གནས་དྲུང་དུ་སྙིང་ནས་བཤགས།།
-293-



-
-
-
-
--
-
-
-
-
----
-
-
བྱིན་བརླབས་ཟླ་བ་ཚེས་པའི་འོད་འཐུང་བས། །
དམ་པའི་རྣམ་ཐར་ཀུན་དའི་འཕྲེང་བ་འདི ། །
བདག་ཡིད་མོས་གུས་མཚོ་ལ་བཞད་པ་འདིས། །
ཚེ་རབས་འཕྲེང་བ་རྗེས་སུ་འཛིན་པར་ཤོག །
ཀུན་ཏུ་རྨོངས་པའི་གདོན་ཆེན་སྙིང་ལ་ཞུགས། །
ངེས་ལེགས་ཐར་བའི་སྲོག་ལ་རྒོལ་བའི་མཚོན།
ཉེས་སྤྱོད་དུག་མཚོ་འཐུང་བའི་བདག་ཅག་རྣམས། །
ཆིག་ཐུབ་སྨན་མཆོག་དབང་བོས་གསོ་བར་ཤོག།
སྙིགས་མ་ལྔ་ཡི་དཀན་གཟར་འཇིགས་རུང་ཁྲོད།།
ཤེས་རབ་མིག་མེད་ཐབས་ཀྱི་རྐང་བ་བྲལ།།
མགོན་སྐྱབས་དཔུང་གཉེན་གྱིས་བཏང་དྭ་ཕྲུག་ཚོགས། །
བརྩེ་ཆེན་ཕྱག་གིས་ནམ་ཡང་མི་གཏོང་ཤོག།
-294-



-- -
--
-
---- ---
-
----
-
-
-
--
-
--
-
-
-
-
--
-
-
-
-
---
-
--
-
-
-
--
-- --
ཟ
--
-
-
-- -
-
--
སྐུ་བཞིའི་དབང་ཕྱུག་མཆོག་དེ་བསྒྲུབ་པ་ལ། །
ངོ་མཚར་མི་ཡི་ལུས་རྟེན་རིན་ཆེན་འདི།
རྙེད་དཀའ་འཇིག་སླ་གློག་གི་གར་མཐོང་སྟེ། །
དོན་ལྡན་སྙིང་བོ་ལེན་ལ་བརྩོན་པར་ཤོག།
དཀར་ནག་ལས་ཀྱི་བཟོ་བོའི་འདུ་བྱེད་ཀྱིས།
བདེ་སྡུག་སོ་སོ་བསྐྲུན་པའི་ངང་ཚུལ་འདི།
འཆོལ་དང་བྱས་པ་ཆུད་མི་ཟ་མཐོང་སྟེ ། །
སྙིང་ནས་བླང་དོར་ཚུལ་བཞིན་བྱེད་པར་ཤོག།
སྲིད་པའི་ཕུན་ཚོགས་གདུག་པའི་སྦྲུལ་ཚང་ལྟར།།
འཇིགས་ཆེན་སྡུག་བསྔལ་རྒྱ་མཚོའི་འབྱུང་གནས་སུ། །
ངེས་ཤེས་ཞེན་ལོག་སྙིང་ནས་ཆེར་བསྐྱེད་དེ།
བཅོས་མིན་ཐར་འདོད་མྱུར་དུ་སྐྱེ་བར་ཤོག །
•295-



རྒྱུད་ལ་འཁྲུངས་ན་སོ་སྐྱེས་དུས་ནས་ཀྱང་། །
དགྲ་བཅོམ་ཚོགས་རྣམས་ཟིལ་གྱིས་གནོན་བྱེད་ཅིང་། །
རང་བདེའི་བསམ་པ་སྐད་ཅིག་མི་གཡོ་བར། །
རིན་ཆེན་སེམས་མཆོག་རྒྱུད་ལ་སྐྱེ་བར་ཤོག །
འཁོར་འདས་ཆོས་རྣམས་བློ་ཡིས་བཏགས་པ་ཙམ། །
ཚུགས་ཐུབ་བདེན་པའི་བདག་གིས་སྟོང་བའི་ཚུལ། །
ཀླུ་སྒྲུབ་ཞབས་ཀྱི་རིགས་ལམ་རོལ་རྩེད་ཀྱིས། །
བདག་འཛིན་རྒན་པོའི་རྫུན་ཕུག་བརྟོལ་བར་ཤོག །
དབུ་ཕར་ཤིན་ཏུ་སྦྱངས་པ་མཁས་པས་ཀྱང་། །
རྟོགས་པར་དཀའ་བ་ཐ་མའི་ཆོས་རྔ་ཆེ། །
ངེས་དོན་ཕྱིར་མི་ལྡོག་པའི་དགོངས་དོན་བཅུད། །
གཞན་དྲིང་མི་འཇོག་ངེས་པ་རྙེད་པར་ཤོག །
•296-



སྐྱེ་འཆི་བར་དོའི་མཚན་མ་ལྕགས་ཀྱི་ཁམས། །
ཕྲ་རགས་བསྐྱེད་རིམ་གསེར་འགྱུར་རྩིས་བསྒྱུར་ཏེ། །
སྣོད་བཅུད་གཞལ་ཡས་ལྷ་སྔགས་རོལ་བར་འཆར། །
ཐ་མལ་སྣང་ཞེན་ཀུན་རྟོག་གཏན་འགག་ཤོག།
གཡས་གཡོན་ཉི་ཟླའི་རྒྱུ་བ་དབུ་མའི་ལམ།
ཞུགས་ཏེ་འགྱུར་མེད་བདེ་ཆེན་རྫོགས་པ་དང་།།
སྟོང་གཟུགས་ཕྱག་རྒྱ་ཆེན་མོའི་གོ་འཕང་མཆོག །
སྙིགས་དུས་ཚེ་ཐུང་གཅིག་ལ་བརྙེས་པར་ཤོག།
རྨད་བྱུང་འཆད་རྩོད་རྩོམ་པའི་འོད་རླབས་ཅན། །
ཉིན་བྱེད་འཛུམ་པའི་རྩེ་དགའ་ངོམ་པ་ཡིས། །
གདུལ་བྱའི་འཕྲིན་ལས་མེ་ཏོག་འབུམ་བཞད་པའི། །
རྒྱལ་བསྟན་དབྱར་གྱི་དུས་སྟོན་དར་བར་ཤོག །
•251-



སྙིགས་མའི་དུས་འདིར་ཐུབ་པའི་བསྟན་པ་ནི། །
སྨན་པས་བོར་བའི་ཟུངས་ཟད་ནད་པ་བཞིན།
བཤད་སྒྲུབ་ཟུང་གིས་གོ་ཆ་ཆེར་བགོས་ཏེ། །
སྲོག་འཛིན་སྨན་གྱིས་སྦྱོར་བ་བསྡེབ་པར་ཤོག །
རྡུལ་ཕྲན་མཚོན་ཞེས་རྡོ་རྗེའི་ཟེགས་མས་ཀྱང་། །
སྣོད་བཅུད་འཇིག་རྟེན་ཕྱེ་མར་འཐག་བྱེད་པའི། །
ཕན་ཚུན་འགྲན་པའི་ཆེར་རློམས་དེ་དག་གི །
སྙིང་བུམ་བྱམས་པའི་བདུད་རྩི་འཁྱིལ་བར་ཤོག །
ཅེས་བདག་ཅག་གི་དམིགས་པ་མེད་པའི་སྙིང་རྗེ་དང་ལྡན་པའི་དཔལ་
ལྡན་བླ་མ་དམ་པ་མཁར་རྡོ་རྗེ་འཆང་ཀུན་དགའ་ཤེས་རབ་ཆོས་འཕེལ་
རྒྱ་མཚོའི་སྡེ་དཔལ་བཟང་བོའི་རྣམ་པར་ཐར་བ་ངེས་དོན་བསྟན་པའི་
མཛེས་རྒྱན་བསམ་འཕེལ་ནོར་བུའི་དོ་ཤལ་ཞེས་བྱ་བ་འདི་ནི།
རྡོ་རྗེ་འཆང་ཁོང་གི་ཐུགས་སྲས་དམ་པ་ན་བུན་གྱི་གོས་གྱོན་པའི་རི་ལ་
•298-



བསྒྲུབ་པའི་རྒྱལ་མཚན་བསྒྲེང་བ་ཕྱི་ནང་གཞན་གསུམ་གྱི་དུས་ཀྱི་
འཁོར་ལོའི་གནས་ལ་དབང་འབྱོར་བའི་བླ་མ་ངེས་དོན་ཉི་མ་དང་།
ཆོས་བརྒྱད་དང་འདུ་འཛིས་སྤྲོས་པ་དོར་ཞིང་ཐུབ་པས་བསྔགས་པའི་
འཁོར་ལོ་བཞི་དང་ལྡན་པའི་དབེན་པའི་རི་ལ་ཚེ་དང་བསྒྲུབ་པ་སྙོམ་
པ་ཀུན་སྤངས་པ་ཆོས་འབྱོར་ཚང་དང་། མདོ་སྔགས་རིག་གནས་
ཀུན་ལ་བློ་གྲོས་ཀྱི་འདབ་མ་བཀྲ་ཞིང་མཁས་གྲུབ་གཉིས་ལྡན་གྱི་སྐྱེས་
བུ་དམ་པ་མདོ་རྒྱུད་ཚང་དང་། མཁས་བཙུན་བཟང་གསུམ་གྱི་
བདག་ཉིད་ཆེན་པོ་མཆོག་སྤྲུལ་བཀྲ་ཤིས་འོད་ཟེར་ཚང་དང་།
དགུངས་གྲངས་དགུ་བཅུ་ལྷག་ལ་ཕེབས་ཤིང་དབང་བོའི་སྒོ་ཀུན་ལ་
ཉེ་ཞོས་མ་རེག་པ་སྨན་གཞུང་སྤྱི་དང་ཁྱད་པར་ཉམས་མྱོང་ལ་ད་ལྟ་
འགྲན་ཟླ་བྲལ་བའི་ཡུལ་དུ་བཞུགས་པ་བུ་ནང་སྨན་རྒན་བདེ་ལེགས་རྒྱ་
མཚོ་སོགས་ཀྱིས་དྲི་མེད་ལྷ་རྫས་དཀར་བོ་སྲིད་དུ་རིང་བ་དང་དམངས་
སྒོར་བརྒྱ་ཕྲག་མང་བོ་དང་བཅས་བཀས་བསྐུལ་བ་དང་། གཞན་
ཡང་གནས་བརྟན་རྒན་པ་ཨ་ཁུ་དཀོན་མཆོག་རྟ་འཛིན་དང༌།
ཨ་ཁུ་བློ་གསལ་དང་དགོན་འདིར་ལྷག་བསམ་དཀར་བོའི་བྱས་རྗེས་བླ་
•299-



-
ན་མེད་པ་ཅན་རྟ་འཛིན་རྒྱ་མཚོ་སོགས་ཀྱིས་རྟིང་བསྐུལ་ནན་ཆེ་བ་
དང་། ད་དུང་ཁྱིམ་པའི་རྟེན་ཅན་སྲིད་འདིར་ལུང་གིས་མངོན་པར་
མཐོ་བ་རྣམ་ཐར་གྱི་ས་བོན་བསྡུ་བ་ལ་ཟོལ་མེད་ལྷག་བསམ་དཀར་
བོའི་རང་མདངས་ཅན་ངག་དབང་ཆོས་གོ་སོགས་ཀྱིས་བསྐུལ་མ་ནན་
ཆེ་བ་དང་བཅས་སྔ་མོ་ཞིག་ནས་མགོ་བརྩམས་ན་ཡང་དགོན་འདིར་
འཆད་ཉན་གྱིས་གཟུགས་བརྙན་རེ་སྤེལ་བ་དང་དེ་མིན་བྱ་བ་སྣ་ཚོགས་
ཀྱིས་དེ་མུར་ལུས། ཉེ་ཆར་རབ་བྱུང་བཅུ་བདུན་པའི་ཉི་སྒྲོལ་ཞེས་
པ་ཤིང་ཕོ་སྤྲེལ་གྱི་ལོའི་དབྱར་དུས་ཀྱི་མེ་ཏོག་སྣ་ཚོགས་བཞད་པ་དང་
འདབ་ཆགས་སྣ་ཚོགས་ཀྱིས་མགྲིན་གླུ་ལེན་པའི་བོད་ཟླ་ལྔ་བའི་ཚེས་
དགུའི་ཉི་མ་མེ་བཞིའི་ཁྲི་ལ་བཞུགས་པ་འཕྲོད་ཆུང་སྟོབས་ལྡན་སྦྱོར་
བའི་གཟའ་སྐར་སོགས་འཕྲོད་སྦྱོར་ཀུན་ཤིན་ཏུ་དགེ་བའི་ཉིན་ལ་གྲོང་
མང་བ་ཆོས་འཕེལ་འབོད་པའི་བསྭེ་དགོན་དཔལ་ཐུབ་བསྟན་ཕྱོགས་
ལས་རྣམ་རྒྱལ་གླིང་གི་རང་ཤག་མདོ་སྔགས་སྐྱེད་ཚལ་དུ་མཇུག་རྫོགས་
པ་སྦྱར་བ་སྟེ། ཡི་གེ་བ་ནི་རིག་གནས་ཀུན་ལ་རྣམ་དཔྱོད་ཀྱི་འདབ་
མ་བཀྲ་བ་བྱ་བའི་ལས་ལ་བློ་མཛངས་པ་སྦྱོར་དྲུག་པ་ཐོས་པ་དགའོ། །
-300 -



----
- - - ་
་
-
， = =་ཁ་
འདིས་ཀྱང་དཔལ་ལྡན་བླ་མ་མཆོག་གིས་ཚེ་རབས་ཐམས་ཅད་དུ་རྗེས་
སུ་འཛིན་པའི་རྒྱུ་གྱུར་ཅིག། །། །
s
-
-
:
ནི
s
t
ར
ཙར་
t
**，
--
ནA
སྨཎ
༤ ་ ཚ -
་་ མས༌
• 30i-



པར་བྱང་སྨོན་ཚིག
ཨེ་མ་མཁྱེན་བརྩེ་ནུས་པའི་ཆ་རེར་ཡང་།
དུས་གསུམ་རྒྱལ་བའི་རྣམ་ཐར་ཡོངས་བཟླུམས་པར། །
ལུང་རིགས་བྱེ་བའི་ལམ་ནས་ངེས་རྙེད་ཕྱིར། །
རྩ་བའི་བླ་མ་རྡོ་རྗེ་འཆང་ཆེན་དགོངས།།
མཆོག་གི་རྣམ་ཐར་གསང་གསུམ་ཆུ་གཏེར་ལས། །
སྙིགས་དུས་རྒུད་པ་གསོ་ཕྱིར་ཟེགས་མ་ཙམ། །
བརྗོད་པའི་དཔེ་བསྐྲུན་སྦྱིན་བདག་པོ་པོ་ཡིས། །
མ་བསྐུལ་ཆ་རྐྱེན་སྦྱར་བའི་ཁུར་ཆེན་བཞེས། །
དགེ་འདིས་རྒྱལ་བསྟན་སྤྱི་དང་ཡང་དགོས་སུ། །
རིགས་ལྡན་སྤྲུལ་སྐུའི་བཞེད་པའི་གྲུབ་པའི་མཐའ། །
-302-



——..-----------
-
-- --
-
-----
----------
།
-
-
-，，，
，
，
，
，，
-
.
-.. -
-
，，，，
-
-
ལུང་རིགས་དབྱངས་སྙན་འབུམ་གྱི་འགྱུར་ཁུག་གིས། །
བསྟན་པའི་སྙིང་བོ་སྲིད་མཐར་གསལ་བར་ཤོག།
ཁྱད་པར་སྐྱེད་མ་གཅིག་གི་འོ་མཚོ་ལས།
དལ་འབྱོར་མེ་ཏོག་བཞད་པའི་སྤུན་ཟླ་གང་།།
བསྟན་གོ་ཞེས་པའི་ཚེ་འདས་གང་ཉིད་ཀྱིས། །
རིང་མིན་སྐུ་བཞིའི་དབང་ཕྱུག་ཐོབ་པར་ཤོག།
དེ་ལྟར་སྨོན་པའི་རེ་འབྲས་མ་ལུས་ག །
འགྲུབ་པའི་མཐུན་རྐྱེན་དཔལ་ལྡན་བླ་མས་མཛོད།
སྙིགས་དུས་རྒུད་པའི་མིང་ཡང་མཐར་བསྐྲད་དེ། །
འགྲོ་ཀུན་རྫོགས་ལྡན་དཔལ་ལ་སྤྱོད་པར་ཤོག །
སྙི
ཅེས་པ་འདི་ཡང་དཔེ་སྐྲུན་སྦྱིན་བདག་རྗེ་གང་གི་སློབ་བུ་མོས་གུས་ཀྱིས་སྙིང་བུམ་
ཕྱུག་པ་ཀུན་དགའ་ཆོས་འབྱོར་གྱི་ངོར་ཆོས་འཕེལ་གྱིས་འཕྲལ་དུ་སྦྱར།
•303.



ਲਈ
Rਦੋਂ ਸਪਲਕਈ
:
ਕ.
ཐེབས་རྩ་ལྷ་
S I lo
ਨਾ ਲਈ
ਕੋਲ 2
ਸਿੰਘ ਨਲਵਣ
ਨਵ ਸਥਿਰਨੀ
as
Jonang
ਨਕਲ
ਇੰਨਸਟਾਫ਼ਲਾ ਮਾਰਣ ਲੜਕਸਾਸ
ਨਰਸਤਰਲੋਚਨਾ
ਯਾਹ ਬ ਣਕ ਉB2
ਬਰਕਤ my ਨੂੰ ਆਖਿਆਲ



h
དཔལ་ཐུབ་བསྟན་ཕྱོགས་ལས་རྣམ་རྒྱལ་གླིང་གི་མཆོག་སྤྲུལ་རིན་པོ་ཆེའི་
གསེར་གདུང་བྱང་ཆུབ་མཆོད་རྟེན་ཆེན་མོ།



རྩོམ་སྒྲིག་པ། ཀུན་དགའ་ཆོས་འབྱོར། ཚུལ་ཁྲིམས་རྡོ་རྗེ།
ཞུ་དག་པ། མཁན་ཆོས་འཕེལ། ཚུལ་ཁྲིམས་རྡོ་རྗེ།
མདུན་ཤོག་ཇུས་འགོད་པ། ཚེ་བརྟན་དོན་གྲུབ དོན་འགྲུག་
གློག་ཀླད་ཡིག་བསྟར་བ། ཚུལ་ཁྲིམས་རྡོ་རྗེ།
སྦྱིན་བདག་ཀུན་དགའ་ཆོས་འབྱོར།



གངས་ལྗོངས་མདོ་སྨད་རྔ་ཡུལ་ཞིང་གི་རྒྱལ་བ་ཇོ་ནང་བའི་ཆོས་སྡེ་ཆེན་པོ་དཔལ་ཐུབ་བསྟན་ཕྱོགས་ལས་རྣམ་རྒྱལ་གི།
ISBN 962-450-658-2
sll789624l506587Il
ISBN
052D
